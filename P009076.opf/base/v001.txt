༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
TBRC Volume Number
4871
TBRC Work Number (W)
28925
Title
མཐོ་སྒང་གི་རྣམ་ཤེས།
mtho sgang gi rnam shes
Author
ཚེ་དབང་བསྟན་འཛིན།
tshe dbang bstan 'dzin
Descriptor
Original Publication
Place
zhang kang
Publisher
zhang kang gyi ling dpe skrun khang
Date
2004
1
2
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
6
195
scanned at m/s satluj infotech images, 63-f sujan singh park, new
delhi 110003, india for the tibetan buddhist resource center, 150 W
17th st., new york city, ny 10011, usa 2005



LC SURROGATE CATALOGING RECORD
TBRC Control Number: W28925
Type of Material: Text (Book, Microform, Electronic, etc.)
Personal Name: Tshe dbang bstan •dzin, Rdza.
Main Title: Mtho sgang gi rnam shes.
Published/Created: Zhang kang : Zhang kang gyi ling dpe skrun khang, 2004.
Edition Information: Par gzhi 1.
Description: 2,4,195 p.
ISBN: 962-450-695-5
Note: Pomes.
CALL NUMBER: P13874+



མཐོ་སྒང་གི་རྣམ་ཤེས།
རྫ•ཚེ་དབང་བསྟན་འཛིན་གྱིས་བརྩམས།
ཞང་ཀང་གྱི་ལིང་དཔེ་སྐྲུན་ཁང་།



རང་དབང་གི་འཇིག་རྟེན།
རིང་དབང་གི་འཇིག་རྟེན།
དཀོན་མཆོག་གསུམ་པོའི་བཀའ་དྲིན་གྱིས། ང་ལ་ད་དུང་སྐྱུར་དྲི་དང༌
རུལ་དྲི་ཅི་ཡང་མེད་པར་མི་ཡུལ་གྱི་བདེ་སྡུག་གི་འཚོ་བའི་བྲོ་བ་ངོ་མ་དེ་ཚོར་ཐུབ་
ཀྱིན་ཡོད། ཆེ་ གཏམ་ ལབ་ ཀིན་ མེད། དཔའ་ སྐད་ འཐེན་ ཀིན་ མེད།
མཁས་གཏམ་གསུང་གིན་མེད། མཚམས་ལ་ལར་ཆེ་གཏམ་དང་དཔའ་སྐད།
མཁས་གཏམ་དེ་དག་སྟོང་བཤད་དུ་འགྱུར་འགྲོ་བར་སྐྲག་སྣང་ཆེན་པོ་ལངས་
ནས་མི་ཚོགས་སུའང་ཞུགས་ཡོད་ཀིན་མེད། ཆེས་དམའ་ས་ཞིག་ནས་ཆེས་
སྤྱིར་བཏང་གི་མང་ཚོགས་དང་སེམས་པ་མཉམ་དུ་རློན་དུས། ངས་རང་ཉིད་
ཤ་ཁྲག་གདོས་བཅོས་ཀྱི་མི་ཞིག་ཡིན་པ་གོ་ཐུབ་ཅིང་རང་ཉིད་ཀྱི་འབྱུང་ཁུངས་
དང་མཐར་ཐུག་ལོག་འོས་པའི་ཕ་ཡུལ་ཡང་ལྷང་ངེར་རིག་ཐུབ།
ཡིན་ནའང༌། མཐར་ཐུག་གི་ཕ་ཡུལ་སྙེག་སའི་བགྲོད་ལམ་དེ་ནི་ཟུངས་
ཁྲག་སྟོང་དང་རྔུལ་ཆུ་ཁྲི་ཡིས་བསྐྲུན་པའི་བགྲོད་ལམ་ཞིག་སྟེ། ངའི་གྲོགས་པོ་
སྟོང་དང་གྲོགས་མོ་ཁྲི་ཡིས་ང་དང་ངའི་འགྲོ་བ་ཡོངས་ལ་བསྐྲུན་པའི་བདེན་ལྡན་
གྱི་ལམ་བུ་སྟེ། ན་ཟུག་གི་ཟུངས་ཁྲག་དང་དཀའ་སྡུག་གི་རྔུལ་ཆུས་བསྐྲུན་ན་
ཡང་ཁོ་ཚོའི་གཞན་ཕན་གྱི་སེམས་བསྐྱེད་ལས། ང་ཚོའི་མིག་སྔར་འཇིག་རྟེན་
ན་ཆེས་མཛེས་པའི་མེ་ཏོག་སྟོང་དང་མི་ཡུལ་ན་ཆེས་སྙན་པའི་སྙན་ངག་ཁྲི་ཡེ
ཚུལ་དུ་སྣང་ནས། ང་ཚོར་སེམས་གསོ་དང་དབུགས་དབྱུང་། སྐུལ་ལྕག་
ཚད་མེད་ཐེབས་ཀྱིན་ཡོད་པས། ངས་ནམ་ཡང་ཁོ་ཚོར་བཀའ་དྲིན་རེ་ཞུ་
E
1 •



མཐོང་སྒང་གི་རྣམ་ཤེས།
བཞིན་སྨོན་ལམ་རེ་འདེབས་ཀྱིན་ཡོད།
གལ་ཏེ་ཁོ་རང་འཐད་པ་ཡིན་ན། རྫ་ཚེ་དབང་བསྟན་འཛིན་ཡང་ངའི་
གྲོགས་ཕོ་མོ་དེ་ཚོའི་ཁྲོད་ཀྱི་གཅིག་ཡིན། ངེད་གཉིས་ཕན་ཚུན་འགྲོགས་ཡུན་
ཐུང་ན་ཡང་། ཁོང་གི་སྙན་དེབ《མཐོ་སྒང་གི་རྣམ་ཤེས》བཀླགས་པ་བརྒྱུད་
ང་ཁོང་ལ་རྒྱུས་ཡོད་པར་གྱུར་ཏེ། ཁོའི་རྩ་ལམ་ན་ང་རང་དགའ་བའི་ཁྲག་
དྲོན་དེ་རྒྱུ་ཞིང་ཁོའི་བྲང་གཞུང་ན་ང་རང་མོས་པའི་སྙིང་རྩ་དེ་ལྡིང་བ་ཚོར།
དགོངས་སེལ་ཞུ་རྒྱུ་ཞིག་ལ། སྙན་ངག་རེ་རེ་ནི་རང་དབང་གི་འཇིག་
རྟེན་རེ་ཡིན་ཞིང་དེར་ཀློག་པ་པོ་མཁས་བླུན་ཅི་རིགས་རང་དགར་རྒྱུ་ཆོག་ན།
ངས་འདིར《མཐོ་སྒང་གི་རྣམ་ཤེས》འདི་འདྲ་དང་དེ་འདྲ་འདུག་ཟེར་ནས་རང་
དབང་གི་འཇིག་རྟེན་དེར་མི་འདོད་པའི་ཁྲིམས་ཐག་ཅིག་བཟོ་མི་མོས་པས་སྙན་
དེབ་འདིའི་སྙན་ངག་གི་ལེགས་ཉེས་མི་གླེང་དགོངས་འགལ་མེད་པར་ཞུ།
ཡིན་ཡང་སྙན་ངག་ནི་རང་དབང་གི་འཇིག་རྟེན་ཞིག་ཡིན་པ་དང་མཉམ་
དུ། ནམ་མཁའ་ཇི་ལྟར་རྒྱ་ཆེ་བ་དང་རྒྱ་མཚོ་ཇི་ལྟར་གཏིང་ཟབ་པ་བཞིན་
སྙན་ངག་ཡང་རྒྱ་ཆེ་ཞིང་གཏིང་ཟབ་པའི་མཐའ་མེད་ཀྱི་འཇིག་རྟེན་ཞིག་ཡིན་
པས་ཐོག་མཐའ་བར་གསུམ་དུ་ཁྲག་དང་རྔུལ་ཆུའི་མཆོད་པ་རྒྱུན་དུ་འབུལ་རྒྱུ་ནི་
རང་ཅག་གི་མན་ངག་ལགས་སོ་སྙམ་ལགས།
མཐར་ངེད་ཅག་ཐུན་མོང་གི་སྟོབས་ཀྱིས་མར་གྱུར་འགྲོ་བའི་བདེ་ལྡན་གྱི་
ལམ་ཆེན་རྙེད་པར་གསལ་འདེབས་དང་བཅས།
གངས་ཞུན་ནས། 2004ལོའི་ཟླ3པའི1ཉིན་ལ།
2 •



དཀར་ཆག
དཀར་ཆག
ཚན་པ་དང་པོ། ངག་རིགས་མཆོད་པའི་མེ་ཏོག
(1）
(4)
：
མ་བཅོས་སེམས་ཀྱི་གསོལ་འདེབས ...
ངག་རིགས་མཆོད་པའི་མེ་ཏོག
ལྷག་བསམ་གྱི་ཞབས་རྗེས
སློབ་དཔོན་མཆོག་ལ་བསྟོད་པ་གསེར་གྱི་གླིང་བུ
བསྔགས་བརྗོད་ལྷ་ཡི་རོལ་མོ་
བདེན་གསོལ་ཀུན་དྷའི་འཛུམ་ཞལ་
བརྒལ་རྟགས་ངག་གི་མེ་ཏོག
བསྟོད་ཚིག་པད་དཀར་ཆུན་པོ།
རྔ་ལྗོངས་ཀྱི་གཟི་དཔལ....
རིག་པའི་སེང་ཆེན་ལ་འབོད་སྐུལ,
རྗེས་དྲན་མཆོད་པའི་མེ་ཏོག
དུས་རབས་གསར་བའི་སྒྲོན་མེ་
དགའ་སྟོན་ཞུ
(9)
(11)
(20)
(23)
(27)
(29)
(33)
(37）
(40)
(42)
(44）
ཚན་པ་གཉིས་པ། ཟུག་གཟེར་གྱི་འཁུན་སྒྲ།
1 •



མཐོང་སྒང་གི་རྣམ་ཤེས།
(46)
(49)
（52）
(54）
（57)
(62)
བ.. (65）
(68)
ཞུ་འཕྲིན་ཟླ་བ་ལྷ་མོ
ཞུ་འཕྲིན་ཉི་གཞོན་མིག་ཡངས་མ .
ནུ་བོར་ཕུལ་བའི་གཏམ་
བདེན་དོན་གླུ་རུ་ལེན་པའི་བསམ་གཞིག
ཟུག་གཟེར་གྱི་འཁུན་སྒྲ
དེ་རིང་འདི་ལྟར་བསམ...
ཤྭ་བོའི་ངུ་སྐད་གཉོམ་པོ་
དེ་རིང་གི་བསམ་གཞིག -
ཁུ་བྱུག་གི་རེ་སྨོན…..
ཁེར་རྐྱང་གི་དྲན་པ་
སྐྱོ་ངོགས་ཀྱི་ཟུག་ངུ་
སྙན་རྩོམ་ཐོར་བུ ..
སྒོར་མོའི་རང་བཞིན་བརྗོད་པའི་ཀ་ཕྲེང
སྐད་རིགས་མ་ཤེས་ན་
གྲུ་ཁའི་ཚོར་སྣང.
མེད་པ་ཉེར་བདུན་གྱི་སེམས་ནད.
མཐོ་སྒང་གི་རྣམ་ཤེས
སྙིང་གཏམ་འཇོལ་མོའི་གླུ་དབྱངས
ལྷག་བསམ་གྱི་ཟླ་འོད་
སེམས་ཁོང་གི་འབོད་སྒྲ
འཆར་སྣང་གི་སྡུག་བསྔལ
(72)
（75)
（78)
(83)
(86)
(89）
(91)
（94）
(97)
(100)
(102)
(105)
(107)
• 2 •



དཀར་ཆག
。。。
..
རྫུན་མ་དྲུག
དུས་རབས་ཀྱི་དྲན་སྐུལ
རིག་པའི་དཔའ་བོ..
བདེ་སྡུག་གླུ་རུ་ལེན
སྐྱོ་སྣང་གི་མཆི་མ་
འདས་ཟིན་ལོ་ཟླའི་ངོགས་སུ་བཞུར་བའི་མིག་ཆུ
ཁུ་བོ་དྲན་པའི་ཀ་ཕྲེང་སྦྲང་མའི་གཤོག་སྒྲ།
བརྩེ་འདང་གི་གླུ་ཆུང་
མཐུན་སྒྲིལ་ལག་དམ་གྱི་གདམ་པ་སྩོལ་ཆོག
(109)
(111)
(114）
(117)
（120）
(122) ལ་
(127)
(129)
(131)
ཚན་པ་གསུམ་པ།
མིག་ཆུ་གཉོམ་པོ།
འགྲོ་ལམ་རྫུན་མ་
དབྱངས་ཅན་མ་
སྐྱེས་ལྷ་
ཨ་ཇོ་
ཐང་དཀར་རྒོད་པོ.
(135)
(138）
(140）
(142)
（144）
(146）
(148）
(150)
（152)
ཕྱིར་ཕེབས་མཛོད་
ང་རང་
ཐེངས་གཉིས་པར་སླེབས་དུས
ངས་འདི་ལྟར་བསམ་
3 •



མཐོང་སྒང་གི་རྣམ་ཤེས།
མིག་ཆུ་གཉོམ་པོ
འདས་ཟིན་གྱི་གཏམ་རྒྱུད
ང་ཚོ..
ལོ་མ་སེར་པོ
རྩོམ་གྲོགས་ཚོ་
ཁ་བ་དཀར་པོ ...
ཇོ་མོ་བླ་རིའི་དབུ་རྩེ་རུ་
སྒུག་ནས་འདུག
འགྱུར་མེད་ཀྱི་དམ་བཅའ་མཚོན་
སྒུག་པར་འོང
མེ་ཏོག་ཆུང་ཆུང
སྒྲོན་མེ་
གསར་འགྱུར་གྱི་གཟི་དཔལ་
མཱ་ཅང་གི་དབང་སྡུད
དུང་ཟླ་ནུབ་རི་ལ་ཡིབ་དུས
སྦྲང་མ་སེར་པོ
སྙིང་གསོན་པོ་
ཅང་མེད་སྨོན་པའི་འཇིག་རྟེན
ཤི་གསོན་གྱི་ངེས་ཤེས་
མཇུག་ཏུ་ཞུ་གསོལ..
(154）
(156)
(158)
(160)
(162）
(164）
(166)
(168)
(170)
(172）
(174）
(176)
(178)
(180)
（182)
(184）
(186)
（188）
(190）
(194）
• 4 •



མ་བཅོས་སེམས་ཀྱི་གསོལ་འདེབས།
མ་བཅོས་སེམས་ཀྱི་གསོལ་འདེབས།
ཚོགས་གཉིས་ཟླ་བའི་མ་མ་ལས། །
འཁྲུངས་པའི་སྐུ་མཆོག་སྟོན་མཚན་ཟླ། །
མཚན་དཔེ་རི་དྭགས་གཟུགས་ཀྱིས་མཛེས། །
ཉམ་ཐག་ཀུན་དའི་དཔལ་དུ་ཤར། །
ཁྱོད་ཡོན་དཔག་མེད་ཆུ་གཏེར་ཆེ། །
རིག་སྨྲ་སྟོང་གི་ལྕེ་ལྡན་པས། །
ཡོངས་སུ་བརྗོད་པའི་སྐལ་དབེན་ན། །
བདག་བློའི་སྐྱོགས་ཀྱིས་ག་ལ་གཞལ། །
འོན་ཀྱང་དྲི་མེད་དད་པའི་ཡིད་བསྐུལ་ཏེ། །
ངོ་མཚར་ཁྱོད་ཀྱི་ཡོན་ཏན་ཕྱོགས་ཙམ་ཞིག །
བརྗོད་ལ་སྡེབས་ཉེས་འགལ་འཁྲུལ་ཅི་མཆིས་པ། །
སྙིང་ནས་བཤགས་སོ་ཐུགས་རྗེས་བཟུང་དུ་གསོལ། །
ལུས་ཕྲ་སྟོང་གི་མཛེས་སྡུག་ཀྱང་། །
ཕྱོགས་གཅིག་བསྡུས་པས་འགྲན་ནུས་མིན། །
ཡུམ་ཆེན་ཁྱོད་ཀྱི་མཛེས་སྐུ་ལ། །
• 1 •



མཐོ་སྒང་གི་རྣམ་ཤེས།
ནམ་ཡང་དྲི་མས་མ་སྦགས་མཚར། །
ཁུ་བྱུག་སྟོང་གི་དབྱངས་སྙན་མོ། །
ཕྱོགས་གཅིག་བསྡུས་ཀྱང་འགྲན་ནུས་མིན། །
ཡུམ་ཆེན་ཁྱེད་ཀྱི་གསུང་གསང་ལ། །
ནམ་ཡང་འགག་པ་མེད་འདི་མཚར། །
ཉི་ཟླ་སྟོང་གི་འོད་ཟེར་ཀྱང་། །
ཕྱོགས་གཅིག་བསྡུས་པའི་འགྲན་ནུས་མིན། །
ཡུམ་ཆེན་ཁྱེད་ཀྱི་ཐུགས་རྗེ་ལ། །
ནམ་ཡང་བྲི་བཀོལ་མེད་འདི་མཚར། །
ཉ་གང་ཟླ་བས་རང་ཉིད་ཀྱི། །
མཛེས་སྡུག་ངོམ་ཕྱིར་མཁའ་དབྱིངས་སུ། །
རྒྱུ་ཚེ་ཁྱོད་ཞལ་མཐོང་བ་ན། །
སྐྱེངས་ནས་ཆུ་འཛིན་ཕག་ལ་ཡིབས། །
སྲབ་འཇམ་ལྗགས་ཡངས་པད་མ་དམར་པོའི་ཚལ། །
ལྔ་རིག་སྦྲང་རྩིའི་གེ་སར་དགོད་བྱེད་ཅིང་། །
བློ་གྲོས་ར་ཡིག་གཉིས་པའི་གཤོག་བརྐྱངས་ནས། །
ལེགས་བཤད་དབྱངས་སུ་གྱེར་ལ་སུ་མི་གུས། །
རབ་མཛེས་སྐུ་ཡི་ཆ་ཤས་རེ་རེ་ལ། །
སྐལ་བཟང་ཡིད་དབང་འཕྲོག་པའི་མཚན་དཔེ་བཞད། །
རབ་སྙན་གསུང་གི་ཆ་ཤས་རེ་རེ་ལ། །
• 2 •



མ་བཅོས་སེམས་ཀྱི་གསོལ་འདེབས།
+ -=ཁ -
འགྲོ་བའི་མྱ་ངན་སེལ་བའི་དབྱངས་སྙན་མོ། །
རབ་གསལ་ཐུགས་ཀྱི་ཆ་ཤས་རེ་རེ་ལ། །
རྨོངས་པའི་མུན་པ་སེལ་བའི་སྒྲོན་མེ་འབར། །
རབ་ཏུ་མཁྱེན་ནོ་ལྷ་མོ་དབྱངས་ཅན་མ། །
ཉམ་ཐག་བུ་ལ་རིག་པའི་དངོས་གྲུབ་སྩོལ། །
ཟབ་རྒྱས་གཞུང་ལུགས་ཀུན་ལ་མཁྱེན་རབ་རྒྱས། །
ཚིག་སྙན་དོན་ཟབ་ལེགས་བཤད་རོ་མཆོག་གིས། །
མཁས་རློམ་ཡིད་ཀྱི་ཁེངས་པ་རབ་འཕྲོག་སྟེ། །
སྐལ་བཟང་ཡིད་དབང་འགུག་པའི་མཐུ་ལྡན་མ། །
རྒྱ་ཆེན་ཤེས་བྱ་ལྷ་ཡི་ལམ་ཡངས་པོར། །
བགྲོད་པའི་ཤེས་རབ་གཤོག་ཟུང་མི་ལྡན་ཞིང་། །
མཐའ་མེད་འཁོར་མཚོར་བྱིངས་པའི་རྨོངས་པ་བདག །
ཡང་དག་སྣང་བའི་ལམ་ལ་ཁྲིད་ཅིག་ཀྱེ། །
དེ་ལྟར་གསོལ་བ་རྩེ་གཅིག་བཏབ་པའི་མཐུས། །
རྨོངས་པའི་བློ་ལ་རིག་པའི་མེ་འབར་ཞིང་། །
ངན་གོམས་བག་ཆགས་བུད་ཤིང་ཡོངས་བསྲེགས་ཏེ། །
ཞལ་མཇལ་གསུང་གི་བདུད་རྩི་མྱོང་བར་ཤོག། །
2003.11.5ཉིན་བྲིས།
• 3 •



མཐོ་སྒང་གི་རྣམ་ཤེས།
ངག་རིགས་མཆོད་པའི་མེ་ཏོག
—གོང་ས་སྐྱབས་མགོན་མཆོག་གི་འཁྲུངས་སྐར་ལ།
འཇམ་མཉེན་ཕྱག་གི་ཤེལ་དཀར་རྒྱུད་མངས་ལས། །
གཞོམ་མེད་ཟབ་རྒྱས་ལེགས་བཤད་འགྱུར་ཁུག་གིས། །
དྲན་རིག་མཆོག་སྩོལ་ཟླ་མཛེས་དབྱངས་ཅན་མ། །
བདག་མགྲིན་འདབ་བརྒྱའི་གུར་དུ་བག་ཕེབས་མཛོད། །
མཁྱེན་པའི་འོད་ཀྱིས་སྒྲིབ་གཉིས་སྲེག་བྱེད་ཅིང་། །
སྡུག་བསྔལ་སྲིད་མཚོའི་འགྲོ་ཀུན་བརྩེ་བས་འཛིན། །
སྟོབས་བཅུའི་རྩལ་རྫོགས་སྐྱབས་ཀྱི་དྭངས་མ་ལ། །
ཟོལ་བྲལ་དད་གསུམ་མེ་ཏོག་རྒྱུན་དུ་འཛིན། །
，་，
གངས་དཀར་ལྷུན་པོའི་སོ་ཕྲེང་བསྒྲིགས་པའི་ཞིང་། །
བྷོ་ཊའི་ལྗོངས་ཞེས་སྙན་གྲགས་འཕུར་བའི་ལྟོར། །
བྱ་ཆེན་ཉི་མ་འཛིན་གྱི་འབབ་སྟེགས་ཞེས། །
གྲུ་འཛིན་ལྷུན་པོའི་ས་མིག་གཉིས་པ་ཡོད། །
• 4 •



མ++------
ངག་རིགས་མཆོད་པའི་མེ་ཏོག
དེ་རུ་ཆོས་ཀྱི་ཉི་མ་པཎ་ཆེན་གྱིས། །
འཁྲུལ་མེད་མ་འོངས་ལུང་དུ་བསྟན་པ་བཞིན། །
སྐྱེས་མཆོག་རྒྱལ་བ་ཉིད་དང་དབྱེར་མེད་པ། །
མི་ཡི་རྣམ་པར་རོལ་བའི་གར་དུ་བསྒྱུར། །
སྐལ་བཟང་བསོད་ནམས་དཔྱིད་ཀྱི་ཞིང་ས་རུ། །
ལྷན་སྐྱེས་བློ་གྲོས་སྤོས་དཀར་འཁྲི་ཤིང་བརྟས། །
གཞུང་ལུགས་རྒྱུ་མཚོའི་འཇུག་ངོགས་བཅུད་སྨིན་ཞིང་། །
ལྷར་བཅས་འགྲོ་བའི་གཙུག་ན་ལྷམ་མེར་འབར། །
ལྔ་བདོའི་གདུལ་བྱའི་གདུང་བ་སེལ་བྱེད་པའི། །
བཤད་སྒྲུབ་ཀུན་དྷའི་དགའ་ཚལ་བཞད་པའི་གཉེན། །
མཁས་མང་རྒྱུ་སྐར་དབུས་ན་ཆེས་འཕགས་པའི། །
སྣང་སྟོང་བླ་མའི་མཚན་ཙམ་སྙིང་གི་དཔྱིད། །
སྐྱེ་དགུའི་བསོད་ནམས་འོ་མཚོ་བསྲུབས་པ་ལས། །
གང་སྐུ་ཟག་མེད་རིན་ཆེན་མ་ནི་ཀ །
གྲོལ་བས་ལྔ་བདོ་སྙིགས་མའི་མགོ་ནག་མིར། །
མདོ་སྔགས་ཟད་མི་ཤེས་པའི་བཀའ་འཁོར་སྐོར། །
• 5 •



མཐོ་སྒང་གི་རྣམ་ཤེས།
ཟབ་ཆེན་དབུ་མའི་ཀློང་ལ་རྟག་རོལ་ཞིང་། །
ཟད་མེད་ཐུགས་རྗེའི་ཁྲི་གདུགས་འབར་དྲགས་པས། །
གདུལ་བྱའི་རྨོངས་པ་མུན་ནག་མཐར་བསྐྲད་དེ། །
གསང་གསུམ་འཕྲིན་ལས་བླ་ནས་བླ་རུ་འཕགས། །
ལྷ་ཡི་ལམ་ལ་རྒྱུ་སྐར་བཀྲམ་པ་བཞིན། །
གངས་རིའི་ལྗོངས་སུ་སྐྱེས་ཆེན་མང་མོད་ཀྱང་། །
ཟླ་བྲལ་རྒྱལ་སྲས་དཔའ་བོའི་རྣམ་ཐར་མཐའ། །
རྫོགས་པའི་གྲགས་པ་གསེར་ལྡན་ཞིང་ན་ཁྱབ། །
དྭངས་གཙང་སྙོགས་བྲལ་ཟབ་ཡངས་འོ་མའི་མཚོར། །
མཐའ་ཡས་མིག་མི་འཛུམ་གྱི་འདུ་འགོད་བཞིན། །
མཚན་ལྡན་བླ་མའི་གསང་གསུམ་ཡོན་ཏན་ལ། །
རྒྱ་བོད་སློབ་ཚོགས་འབུམ་གྱིས་འདུ་ལོང་རྒོད། །
སྒྲིབ་བྲལ་མཁྱེན་བརྩེ་ལྷ་ལམ་དག་པའི་ངོགས། །
ལེགས་བཤད་ག་བུར་ཞུན་མའི་རླབས་ཀྱི་ཕྲེང་།།
རིས་མེད་འགྲོ་ལ་འགྲེམ་མཛད་མཁས་པའི་གདུགས། །
ཉལ་མེད་མཁའ་ལ་སྒྲེང་བའི་དཔུང་བ་བརྟན། །
• 6 •



ངག་རིགས་མཆོད་པའི་མེ་ཏོག
གནས་ལྔ་རིག་པའི་བུ་རམ་ཤིང་གི་བཅུད། །
མྱངས་པས་རྨད་བྱུང་ཡོན་ཏན་ཕུང་བོའི་གཏེར། །
ཐུགས་ཀློང་ནོར་འཛིན་སྒེག་མོའི་སྙིམ་མཐིལ་དུ། །
མ་ཤོང་མེད་ཅེས་གྲགས་པ་སུས་མི་གླེང་། །
རྒྱལ་སྲས་དཔའ་བོ་དངོས་སུ་བྱོན་གྱུར་ཀྱང་། །
གང་གི་གསང་གསུམ་ཐུགས་ཀྱི་གསེར་འཁོར་ལས། །
འགྲོ་ལ་སྨིན་པའི་རིན་ཐང་མེད་པའི་དབྱིག །
བཙལ་བ་མེད་དེས་རྒྱལ་བའི་སྙན་པ་ཕམ། །
སྔོན་བྱོན་འཛམ་གླིང་རྒྱུ་སྐར་ལམ་ཆེན་པོར། །
སྐྱེས་ཆེན་དམ་པའི་འོད་ལྡན་གཞལ་ཡོད་མིན། །
དེང་དུས་ཀུན་སྙོམས་ཐུགས་རྗེའི་ཆ་ཤས་ཀུན། །
རྫོགས་པའི་ཉ་གང་ཟླ་བ་ཁྱོད་འདྲ་གང་། །
ཁྱོད་ཐུགས་སྤྲིན་བྲལ་ནམ་མཁའི་ནོར་འཛིན་གཞིར། །
ཐབས་ཤེས་ཟླ་གཞོན་ཀུ་མུད་འདབ་བརྒྱ་གྲོལ། །
ལེགས་བཤད་འོད་དཀར་བཀྲ་བའི་དྲི་ངད་འབུམ། །
དཀྲིགས་པས་གདུལ་བྱ་རྒྱ་མཚོར་བསོད་ནམས་ཤར། །
• 7 •



མཐོ་སྒང་གི་རྣམ་ཤེས།
དུས་གསུམ་རྒྱལ་ཀུན་གསང་བའི་དཀྱིལ་འཁོར་དག །
རྣམ་དཔྱོད་དཔུང་བ་བརྟན་པོ་གཅིག་གིས་ཀྱང་། །
རྫོགས་པའི་སྣང་སྟོན་ཁྲུན་སྨར་མ་ཏི་མཆོག །
རྩོད་ལྡན་དུས་ན་རྒྱལ་བ་གཉིས་པ་བཞིན། །
གཞན་ཕན་བསུང་ཞིམ་དཔྱིད་ཀྱི་སྒེག་པ་མོ། །
རླབས་ཆེན་འཕྲིན་ལས་ཤུགས་འབྱུང་ཛ་ཏིའི་ལྗོན། །
གླིང་ནས་གླིང་གཞན་ཁྱབ་པའི་གྲིབ་བསིལ་ཅན། །
ཁུར་དུ་བཞེས་པའི་མཛད་པ་ཅི་ཡང་རྒྱས། །
དྲི་བྲལ་རྒྱལ་བསྟན་གསེར་ཞུན་དྭངས་མའི་མཚོར། །
རྩལ་དྲུག་རྫོགས་པའི་ངང་བའི་རྒྱལ་པོ་ཁྱོད། །
སྐྱོན་བྲལ་རྣམ་དཔྱོད་འདབ་གཤོག་ལེགས་བརྐྱངས་ཏེ། །
ལུང་རྟོགས་རྒྱུ་སྐར་ལམ་གྱི་ཕ་མཐའ་ཟིན། །
མི་འཇིག་གདོང་ལྔའི་ཁྲི་ལ་དབང་བསྒྱུར་ཅིང་། །
དྲི་མེད་ཐུགས་ཡངས་ནམ་མཁར་ཅོ་འདྲི་བ། །
ཐབས་ཤེས་ཉ་གང་སྟོན་ཟླའི་གདུབ་གོར་གྱིས། །
ཞིང་འདི་སྐྱོང་བའི་བཀའ་དྲིན་བློ་ལས་འདས། །
• 8 •



ལྷག་བསམ་གྱི་ཞབས་རྗེས།
ལྷག་བསམ་གྱི་ཞབས་རྗེས།
རྒྱལ་ཀུན་བསྟན་པའི་སྙིང་བཅུད་གཅིག་བསྡུས་མཉམ་མེད་བླ་མའི་རིང་
ལུགས་འཛིན། །
མདོ་སྨད་ཞིང་ན་མདོ་སྔགས་ཟུང་འབྲེལ་སྣང་སྟོན་བླ་མའི་གདན་ས་རུ། །
ཕྱི་བཀོད་དབྱིབས་ལེགས་ལྟབས་མི་ངོམ་བཀྲ་ཤིས་སྒོ་མང་མཆོད་པའི་རྟེན། །
ལེགས་གྲུབ་དུས་ན་ལྷ་ཀླུ་དག་ཀྱང་དགའ་བའི་མེ་ཏོག་ཆར་བཞིན་སྙིལ། །
རྨད་བྱུང་བཀོད་པའི་ཞིང་གིས་མཚོན་མིན་བཀྲ་ཤིས་སྒོ་མང་མཆོད་པའི་རྟེན། །
རྩེ་མོ་ཁྱུང་རི་སྤྲིན་ལ་འགྲན་པས་རི་དབང་ལྗོངས་འདིའི་འཕྲོས་པའི་ཟླ། །
ནང་རྟེན་བྱིན་ཆེན་སྙིང་ལ་ཆགས་པས་བྱིན་རླབས་འཇུག་པའི་ཡོལ་གོ་ཟབ། །
དགེ་མཚན་ནོར་བུའི་མཛོད་ཀྱིས་དབང་ཕྱུག་དག་པའི་ཁ་གཏིང་སུ་ཡིས་
གཞལ། །
ལྷཡི་དབང་པོ་རྣམ་པར་རྒྱལ་བའི་མཛོད་ཀྱི་སྒོ་འཕར་རབ་ཡངས་ལས། །
•9 •



མཐོ་སྒང་གི་རྣམ་ཤེས།
ཚོགས་བསགས་སྒྲིབ་པ་སྦྱངས་པའི་ཕྱིར་དུ་ཐུགས་ཀྱི་རྟེན་མཆོག་ཟླ་མེད་པ། །
རྒྱུ་སྐར་དབུས་ན་ཟླ་བ་ཇི་བཞིན་རྟེན་གསུམ་ཚལ་དུ་བསྒྲིགས་དབུས་སུ། །
མཐོང་གྲོལ་མཛེས་སྡུག་བློ་ཡིས་མི་དཔོག་ལྷ་མའི་མཆོད་སྡོང་ཞིང་འདིར་
བཞུགས། །
རྣམ་དཔྱོད་གསེར་གྱི་ངང་བ་བརྒྱས་བསྟེན་རྒྱལ་སྲས་སྤྱོད་པའི་ཡིད་བཞིན་
མཚོར། །
ལྷག་བསམ་བཟང་བོའི་ལྗང་བུ་སྨིན་པའི་རྩེ་མོར་གཞན་དོན་ཁོ་ལག་རྫོགས། །
གསང་གསུམ་མཛད་པའི་དྲི་བསུང་འབུམ་འཛག་སྐུ་བཞིའི་མེ་ཏོག་རྒོད་
པོ་ཅན། །
ཟླ་མེད་བླ་མ་མང་གཱ་ཝེར་ཞིའི་ཐུགས་སྟོབས་དཔའ་བོའི་མཛད་རྗེས་རྨད། །
• 10



དྲིན་ཆེན་སློབ་དཔོན་མཆོག་ལ་བསྟོད་པ་གསེར་གྱི་གླིང་བུ་བཞུགས།
དྲིན་ཆེན་སློབ་དཔོན་མཆོག་ལ་བསྟོད་པ་
གསེར་གྱི་གླིང་བུ་བཞུགས།
(བོན་དཔེ)
སྐྱེས་སྦྱངས་བློ་གྲོས་རྩལ་ཀུན་རབ་རྫོགས་པ། །
ཤེས་བྱའི་གནས་ལུགས་མཁྱེན་པའི་སློབ་དཔོན་གྱི། །
ཟག་མེད་གཟུགས་སྐུ་མན་དྷ་ར་བ་བཞིན། །
ཀུན་གྱི་ཡི་གར་འོང་འདི་གཙུག་ན་རྒྱལ། །
(དངོས་དཔེ)
གཞན་ཕན་ལྷག་བསམ་ལྷ་ལམ་མཐོང་ཡངས་པོར། །
འཆད་པའི་སྙན་གྲགས་གཡུ་འབྲུག་དར་མའི་གླུ། །
རྩོད་ངག་རིག་པ་བར་སྣང་གློག་གི་འགྲོས། །
རྩོམ་རིག་སྦྲང་ཆར་བསིལ་མའི་རྗེས་སུ་འགྲོ། །
(བཟློག་པའི་དཔེ)
བླ་གོས་གསོལ་བའི་གང་གི་གཟི་བརྗིད་ལྟར། །
གསེར་སྦྱངས་ལྷུན་པོའི་འོད་སྟོང་མཁའ་ལ་ཁྱབ། །
གཞན་ཕན་ཐུགས་རྗེ་དཀར་པོའི་ལག་རྗེས་བཞིན། །
བསིལ་ཟེར་ཅན་དེས་གླིང་བཞིའི་མུན་པ་སེལ། །
• 11 •



མཐོ་སྒང་གི་རྣམ་ཤེས།
(ཕན་ཚུན་དཔེ)
རབ་དཀར་པད་མོ་དྲི་མས་མ་གོས་བཞིན། །
ཡོངས་འཛིན་ཁྱོད་ཐུགས་སྒྲིབ་པས་གོས་མིན་ཏེ། །
གང་གི་གཞན་ཕན་ལྷག་བསམ་ཡངས་པ་ལྟར། །
པད་དཀར་གཞོན་ནུའི་འདབ་མ་ཅི་ཡང་གྲོལ། །
(ངེས་པའི་དཔེ)
རྒྱ་བོད་སློབ་ཚོགས་བཅུ་ཕྲག་རིག་གཞུང་གིས། །
སྐྱེད་སྲིང་བྱེད་པའི་དམ་པ་གང་གི་ཐུགས། །
ཟླ་ཤེལ་ཞུན་མ་དང་མཚུངས་དཔེར་འོས་གཞན། །
མཁའ་དབྱིངས་པད་མོ་དང་ནི་གཉིས་སུ་མེད། །
(ངེས་མེད་དཔེ་
བཀའ་པོད་གཙུག་ལག་འབུམ་གྱིས་རྒྱུད་གཏམས་ཤིང་། །
དམིགས་མེད་བརྩེ་བ་ཆེན་པོའི་གཏེར་གྱི་མཛོད། །
རྗེ་བཙུན་ཕྱྭ་སྲས་ཀེང་ཙེ་ལན་མེད་དང་། །
མཚུངས་ཀྱི་དཔེ་འོས་སྲིད་ན་དེ་རྗེས་འགྲོ། །
(བསྡུས་དཔེ)
སྙན་པའི་གྲགས་པ་མཁའ་རུ་འཕུར་ཙམ་གྱིས། །
བསྟན་པའི་འཁོར་ལོའི་རྗེས་སུ་འགྲོ་མིན་ཏེ། །
ཟབ་རྒྱས་ལེགས་བཤད་སྨྲ་བའི་ལྗགས་ལྡན་ཞིང་།
རྣམ་དཔྱོད་དཔུང་བ་བརྟན་པོ་འདིས་ཀྱང་ངོ་། །
12 •



དྲིན་ཆེན་སློབ་དཔོན་མཆོག་ལ་བསྟོད་པ་གསེར་གྱི་གླིང་བུ་བཞུགས།
1.
（ཕུལ་བྱུང་གི་དཔེ)
རིས་མེད་གཞན་ཕན་བློ་གྲོས་འགྱུར་མེད་པའི། །
དམ་པ་ཁྱོད་དང་རྒྱལ་བུ་ཀུན་དགའ་འོད། །
རྒྱལ་སྲིད་སྐྱོང་དང་མི་སྐྱོང་དེ་ཙམ་ལས། །
རྣམ་པར་འབྱེད་བྱེད་གཞན་དག་དམིགས་སུ་མེད། །
(རབ་བཏགས་ཀྱི་དཔེ)
སྒྲིབ་བྲལ་མཁྱེན་བརྩེའི་གཏེར་མཛོད་འཇམ་པའི་དབྱངས། །
ཤེས་བྱའི་དངོས་ཀུན་མཁྱེན་ཞེས་དྲེགས་མི་འཚལ། །
མཁས་རྣམས་མངོན་པར་དགའ་བའི་དཔལ་སྟེར་བ། །
སྨྲ་དབང་ཡོངས་འཛིན་དམ་པ་འདིས་ཀྱང་ངོ༌། །
(རྨད་བྱུང་གི་དཔེ)
གསང་གསུམ་རྒྱན་གྱི་འཁོར་ལོ་མངོན་རྫོགས་ཤིང༌། །
རབ་འབྱམས་གཞུང་ལུགས་སྨྲ་བའི་སློབ་དཔོན་བཞིན། །
སྟོན་མཚན་ཉ་གང་ཟླ་བར་སེམས་ལྡན་ན། །
དམ་པ་གང་གི་རྗེས་སུ་ཅིས་མི་འགྲོ། །
(རྨོངས་དཔེ)
ལུང་རིགས་སྨྲ་བའི་ཁྱུ་མཆོག་ཡོངས་འཛིན་གྱིས། །
གཟུགས་སྐུ་གསེར་སྦྱངས་རྡུལ་བརྩེགས་ལྷུན་པོ་རུ། །
འཁྲུལ་ཏེ་གང་གི་སྐུ་ལ་མཇལ་སྙམ་ནས། །
གསེར་སྦྱངས་ལྷུན་པོར་གུས་པ་ལན་གཅིག་མིན། །
13



མཐོ་སྒང་གི་རྣམ་ཤེས། །
(ཐེ་ཚོམ་དཔེ)
རྒྱལ་བའི་ཡུམ་གཅིག་ཨེར་སེང་ལྷ་མོ་དེས། །
ཟག་མེད་དགའ་བའི་བློ་གྲོས་སྟེར་རམ་ཅི། །
ཡང་ན་སློབ་དཔོན་དམ་པའི་གསུང་བཅུད་ཀྱིས། །
གཞན་རྒྱུད་གྲོལ་བ་གང་ལགས་འཕྱང་མོ་ཉུག །
(གཏན་འབེབས་དཔེ)
མི་ཟད་རིག་པའི་དཔའ་བོ་དམ་པ་ཁྱོད། །
བླ་ཆེན་དྲན་པའི་རྗེས་སུ་འགྲོ་མོད་ཀྱང་། །
འཁྲུངས་པའི་གནས་མཆོག་གསེར་མོ་ལྗོངས་ལགས་པས། །
སྨྲ་དབང་བོན་བརྒྱུ་བ་དེ་ཡིན་པར་ངེས། །
(སྦྱར་དཔེ)
མཐོངས་ཡངས་ནོར་འཛིན་སྒེག་མོའི་ལྟོ་བ་རུ། །
ལེགས་འཁྲུངས་རྨོངས་པའི་རིམ་ནད་ཀུན་སེལ་ཞིང་། །
ཕན་བདེའི་དཔལ་ཡོན་འབྱེད་མཁས་སྨན་གྱི་ཕུལ། །
སློབ་དཔོན་ཁྱོད་ནི་དཔག་བསམ་ལྗོན་བཟང་བཞིན། །
(མཉམ་ཉིད་དཔེ)
ལེགས་བཤད་བདུད་རྩིའི་དགའ་སྟོན་འགྱེད་མཁས་ཤིང་། །
ཟླ་མེད་རིག་པའི་དཔའ་བོ་མཁས་པའི་ཕུལ། །
སློབ་དཔོན་ཁྱོད་ནི་གདོང་ལྔའི་དབང་བོ་བཞིན། །
རྣམ་དཔྱོད་དཔུང་བ་བརྟན་པོའི་རྩལ་རྫོགས་སོ། །
14 •



དྲིན་ཆེན་སློབ་དཔོན་མཆོག་ལ་བསྟོད་པ་གསེར་གྱི་གླིང་བུ་བཞུགས།
(སྨད་དཔེ)
སྟོན་མཚན་ཟླ་གཞོན་ར་རི་དྲི་མས་སྦགས། །
གཏིང་ཟབ་ཆུ་གཏེར་ལ་ཡང་དྲན་པ་མེད། །
སློབ་དཔོན་མཆོག་ལ་གཞན་ཕན་བློ་ལྡན་པས། །
མཚུངས་པ་ལས་ཀྱང་ཁྱད་པར་མང་དུ་མཆིས། །
(བསྟོད་པའི་དཔེ)
སྲིད་ཞིའི་གདུང་སེལ་མཉམ་མེད་བླ་མ་དང་། །
མཁས་དགུའི་གཙུག་རྒྱན་མུ་ལ་མ་ཏི་བཞིན། །
དངོས་ཀུན་ཝ་ལེར་མཁྱེན་པའི་སྨྲ་དབང་ཁྱོད། །
རིས་མེད་འགྲོ་ལ་བརྩེ་བའི་སྨན་དུ་ཆེ། །
(བརྗོད་འདོད་ཀྱི་དཔེ)
ལེགས་ཉེས་བྱ་བ་ཅི་ཙམ་ལྡན་གྱུར་ཡང་། །
སྤྲིན་བྲལ་མཁའ་ཡི་གཟི་བྱིན་འོད་སྟོང་ཅན། །
གཞུང་ལུགས་སྨྲ་མཁས་རིག་པའི་སེང་ཆེན་དང་། །
མཚུངས་ཞེས་བཅོས་མིན་བརྗོད་འདོད་ཡིད་ལ་བདོག །
(འགལ་བའི་དཔེ)
དཀར་གསལ་འོད་སྒོར་ལྡན་པའི་ཟླ་གཞོན་དང་། །
ཤེལ་དཀར་མདངས་འཕྲོག་ཀུན་ད་འཛུམ་པའི་གཟི། །
གནས་ལྔ་རིག་པའི་དཔའ་བོ་གང་གི་ཐུགས། །
རྣམ་པ་ཕྱོགས་རེ་འགལ་ཡང་ཅིས་མི་མཚུངས། །
15，



མཐོ་སྒང་གི་རྣམ་ཤེས།
(དགག་པའི་དཔེ)
སྒྲ་རྩིས་སྙན་ངག་རྐྱང་བ་ཤེས་ཙམ་དང་། །
རྩོད་པ་རྐྱང་བར་སྦྱངས་པའི་མཁས་རློམ་དག །
བཅུ་ཕྲག་རིག་པའི་བང་མཛོད་ཁྱོད་ཉིད་ལ། །
འགྲན་པའི་ནུས་པ་སྨྲ་བསམ་བརྗོད་ལས་འདས། །
(ངོ་བསྟོད་ཀྱི་དཔེ)
འོན་ཀྱང་ཁྱོད་ཐུགས་ཚད་མེད་རྣམ་བཞིས་ཕྱུག །
ཡོངས་འདུས་དཔག་བསམ་ལྗོན་བཟང་སྨིན་པ་ན། །
སྐྱེ་དགུ་དུ་མའི་རེ་སྐོང་འགྱེད་པའི་ཆ། །
དབྱེ་བའི་གོ་སྐབས་རྙེད་པ་མ་ལགས་སོ། །
(དེ་ཉིད་བརྗོད་པའི་དཔེ)
གཡའ་བྲལ་དྲི་མེད་ལྷ་ལམ་མཐོངས་ཡངས་དང་། །
མཚུངས་ཀྱི་དེ་མིན་རྗེ་བཙུན་དམ་པའི་ཐུགས། །
སྙན་འཇེབས་དབྱངས་འདི་ཁུ་བྱུག་ངག་བཞིན་ཡང་། །
དེ་མ་ལགས་ཏེ་བཀའ་ལུང་འཆེད་པའི་སྒྲ། །
(ཐུན་མོང་མིན་པའི་དཔེ)
རིན་ཆེན་གཡུ་བྱུར་སྟོང་གི་རིན་ཐང་ལས། །
རྣམ་པར་འགོངས་པ་ཁྱོད་གསུང་ཟབ་རྒྱས་མཛོད། །
གང་ལ་དཔེར་རིག་ནམ་མཁའི་པད་མོའི་ཟླ། །
ཡིན་ཕྱིར་རང་ཉིད་མཚུངས་དཔེར་རང་ལས་དབེན། །
E
16 •



དྲིན་ཆེན་སློབ་དཔོན་མཆོག་ལ་བསྟོད་པ་གསེར་གྱི་གླིང་བུ་བཞུགས།
(བྱུང་མིན་གྱི་དཔེ)
རྨད་བྱུང་ལེགས་པའི་ཡོན་ཏན་ཇི་སྙེད་དག །
དུས་གསུམ་མགོན་པོས་གཅིག་ཏུ་བསྡུས་པ་བཞིན། །
ཞིང་འདིར་མི་ཟད་དགེ་མཚན་སྟེར་མཁས་པའི། །
དམ་པ་གང་ནི་སྲིད་གསུམ་བླ་ན་འཕགས། །
(སྲིད་མིན་གྱི་དཔེ)
ཀུ་མུདགཉེན་ལས་དུག་རླངས་འཕྱུར་བ་དང་། །
ཆུ་གཏེར་ཀླུང་ལས་མེ་ལྕེ་འབྱུང་བ་བཞིན། །
དམ་པ་གང་གི་མཛད་བཟང་རླབས་ཆེན་ལས། །
ཚུལ་མིན་ལས་ཀྱི་སྤྱོད་པ་བྱུང་སྲིད་དམ། །
(མང་བའི་དཔེ)
ནོར་མཆོག་མ་ནི་ཀ་དང་དཔག་བསམ་ལྗོན། །
མན་དྷ་ར་བ་ཨུ་དམ་ཝ་རའི་ཚལ། །
ཇི་བཞིན་སློབ་དཔོན་མཆོག་གི་ཟག་མེད་སྐུ། །
སྐལ་ལྡན་གདུལ་བྱའི་ཚོགས་ལ་ཡི་གར་འོང་། །
(རྣམ་འགྱུར་གྱི་དཔེ)
ཟོལ་བྲལ་གཞན་ཕན་ལྷག་བསམ་དཀར་པོའི་དཔལ། །
གཡས་འཁྱིལ་དུང་གི་མངལ་ལས་བལྟམས་པ་བཞིན། །
འཇིག་མེད་རྣམ་དཔྱོད་དཔུང་བ་བརྟན་པོའི་ཆ། །
མཁྱེན་གཏེར་གཞོན་ནུའི་ཐུགས་ལས་དྲངས་པ་བཞིན། །
• 17།



མཐོ་སྒང་གི་རྣམ་ཤེས།
(ཕྲེང་བའི་དཔེ)
ཀུན་གསལ་ཀློང་ན་སྤྲིན་དཀར་གཡོ་བ་བཞིན། །
ཆུ་འཛིན་གསེབ་ནས་སྦྲང་ཆར་འཇོ་བ་བཞིན། །
སྦྲང་ཆར་བསིལ་མས་སྐྱེད་ཚལ་བཞེད་པ་ལྟར། །
གཞུང་བརྒྱ་སྨྲ་བས་ཤེས་རིག་སྒོ་ཀུན་གྲོལ། །
(ངག་དོན་བཞིན་སྒྲ་གཅིག་པའི་དཔེ)
ཁྱོད་ཐུགས་རབ་ཡངས་ཀུན་གསལ་མཐོངས་སྔོན་ན། །
རྟོག་བྲལ་ཡེ་ཤེས་ཟླ་གཞོན་རབ་དགོད་ཅིང་། །
སྙིང་རྗེའི་འོད་གོར་འབུམ་གྱིས་སྤུད་པ་དེས། །
ཀུན་དྷའི་སྐྱེད་ཚལ་བཞད་བཞིན་གཞན་རྒྱུད་གྲོལ། །
(ངག་དོན་བཞིན་སྒྲ་དུ་མའི་དཔེ)
ཤེལ་དཀར་ལྷུན་པོ་ཇི་བཞིན་ཉིད་ཀྱི་སྐུ། །
དཀར་གསལ་འོད་ཀྱིས་འཁྱུད་བཞིན་གཟི་བརྗིད་འབར། །
རྒྱུ་སྐར་རི་མོ་བཀྲ་བཞིན་དངོས་ཀུན་གསལ། །
གཡོ་མེད་སྤངས་དང་རྟོགས་པའི་ཡོན་ཏན་རྫོགས། །
(ཟླ་བོ་དངོས་པོའི་དཔེ)
བསིལ་ལྡན་ཞིང་ན་འདྲེན་པ་མང་བྱོན་ཡང་། །
གནས་ཀུན་མཁྱེན་པའི་དཔའ་བོར་འགྲན་ཟླ་དབེན། །
གཤོག་རྩལ་ལྡན་པའི་བྱ་ཚོགས་མང་མོད་ཀྱང་། །
མཁའ་ལྡིང་ཁྱུང་ཆེན་རྩལ་ལ་འགྲན་ནུས་སུ། །
•18



དྲིན་ཆེན་སློབ་དཔོན་མཆོག་ལ་བསྟོད་པ་གསེར་གྱི་གླིང་བུ་བཞུགས།
(མཚུངས་སྦྱོར་གྱི་དཔེ)
རྟ་ལྗང་ཅན་དེའི་དྲོད་འཇམ་མཁའ་ལ་དང་། །
གང་གི་ལྷག་བསམ་རིས་མེད་འགྲོ་ལ་ཁྱབ། །
དེས་ནི་གླིང་བཞིའི་མུན་པ་རིམ་གྱིས་བསལ། །
དམ་པ་ཉིད་ཀྱིས་རྨོངས་པ་མཐའ་དག་སེལ། །
（རྒྱུའི་དཔེ)
གང་གི་སྙན་གྲགས་འབར་བས་དབྱར་སྐྱེས་རྔ། །
རྟོག་བྲལ་བློ་གྲོས་གསལ་བས་ཉ་གང་ཟླ། །
རིས་མེད་འདོད་པ་འཇོ་བས་མ་ནི་ཀར། །
འགྲན་པའི་བླ་མ་སྲིད་ན་རྒྱལ་གྱུར་ཅིག །
• 19 •



མཐོ་སྒང་གི་རྣམ་ཤེས།
བསྔགས་བརྗོད་ལྷ་ཡི་རོལ་མོ།
ཨ་ཧོ་རྒྱལ་ཀུན་མཁྱེན་པའི་སྤྱན་མངའ་བ། །
ཨ་དོན་སྐྱེ་མེད་རྟོགས་ཤིང་སྣང་ཞེན་བྲལ། །
ཧ་ཅང་གསང་གསུམ་འཕྲིན་ལས་ཟླ་བའི་འོད། །
ཧ་ལམ་སྲིད་ན་ཁྱབ་པའི་མགོན་དེར་འདུད། །
ས་བཅུ་ལམ་ལྔའི་རྟོགས་པ་ལྷུན་རྫོགས་ཤིང་། །
ཤ་ཆང་ས་སོགས་མི་དགེའི་ལས་སྤངས་པ། །
ལ་འུར་གཞུང་བརྒྱ་འཆད་པའི་རྣམ་དཔྱོད་ཅན། །
རོ་བ་གངས་ཅན་ལྗོངས་ན་ལྷམ་མེར་འབར། །
ཡ་མཚན་རྒྱལ་བསྟན་མཛེས་བྱེད་སྣང་བའི་སྒྲོན། །
འ་འུར་ཟ་ཟིའི་སྣང་བ་གཏན་བྲལ་ཞིང་། །
ཟ་ཉལ་ལོག་པའི་འཚོ་བ་རྒྱང་བསྲིངས་ཏེ། །
ཞྭ་དཀར་བསྟན་པའི་བ་དན་སྲིད་ན་སྒྲེང་། །
• 20 •



བསྔགས་བརྗོད་ལྷ་ཡི་རོལ་མོ།
ཝ་ལེར་རྒྱལ་ཀུན་གཅིག་བསྡུས་མཁྱེན་པའི་གཏེར། །
ཛ་ཡའི་ཡབ་ཅིག་མཚན་ལྡན་མཉམ་མེད་པའི། །
ཚ་ཟེར་ནམ་མཁའི་ནོར་བཞིན་བསྟན་པའི་དཔལ། །
ཙ་ཙིག་མ་ཡིན་ཀུན་ནས་སྐྱོང་འདི་རྨད། །
མ་གྱུར་འགྲོ་བའི་བསོད་ནམས་ལས་འཁྲུངས་ཤིང༌། །
བ་དཀར་འོ་མའི་དཔལ་འཁུ་བརྩེ་བའི་བདག །
ཕ་རོལ་ཕྱིན་བཅུའི་སྤྱོད་པས་རྒྱུད་སྨིན་པའི། །
པ་སངས་མདངས་ལྡན་ཐུགས་རྗེའི་ཆ་ཤས་རྫོགས། །
ན་མོ་ཟག་མེད་མཚན་དཔེའི་ལང་ཚོའི་དཔལ། །
ད་ལྟ་སྙིགས་དུས་འགྲོ་བའི་གཙུག་གི་རྒྱུན། །
ཐ་མར་སྣང་ཞེན་རྟོག་ཚོགས་ཀུན་སྤངས་ནས། །
ཏ་ཐ་ག་ཏའི་ཐུགས་སྟོབས་ཁྱོད་ཀྱིས་བསྡུས། །
ཉ་གང་ཟླ་བའི་དཔལ་འཕྲོག་ལྷག་བསམ་གྱིས། །
ཇ་ཡུན་ཙམ་ལ་གཞན་དོན་ལྷོད་མེད་པ། །
ཆ་ཙམ་འགྲན་མེད་གཞན་དོན་ཁུར་བཞེས་ཤིང་། །
ཅ་དག་ཚུལ་ཁྲིམས་གཙང་མས་ཐུགས་རྒྱུད་ཕྱུག །
• 21 •



མཐོ་སྒང་གི་རྣམ་ཤེས།
ང་ཅག་འགྲོ་བའི་འདྲེན་སྟོན་ཟླ་མེད་པར། །
ག་ལེར་དད་པའི་བ་སྤུ་གཡོ་བཞིན་དུ། །
ཁ་ཙམ་མ་ཡིན་སྙིང་གི་བསྟོད་ཚིག་དེ། །
ཀ་ཕྲེང་ལུགས་ལྡོག་ལམ་ནས་པཱུ་ཛ་ཧོ། །
2003.9.3ཉིན།
• 22



བདེན་གསོལ་ཀུན་དའི་འཛུལ་ཞལ།
བདེན་གསོལ་ཀུན་དྷའི་འཛུམ་ཞལ།
ཨེ་ཝང་ཟུང་འཇུག་གསེར་གྱི་མེ་ལོང་ངོར། །
འཁོར་འདས་ཇི་སྙེད་མཚམས་སྤྲིན་གསར་བའི་གཟུགས། །
ལྷང་ངེར་འཆར་བའི་ཟག་མེད་དགའ་བའི་དཔལ། །
འཛིན་པའི་སཱ་ར་སྭ་སྟིས་ཤིས་པ་སྩོལ། །
རྣམ་དཔྱོད་གསེར་གྱི་གཟེངས་ཆེན་ལ་བརྟེན་ནས། །
བཅུ་ཕྲག་རིག་གཞུང་གང་གཱའི་མཐར་སོན་ཞིང་། །
མ་རིག་རྨོངས་པའི་ཆུ་འཛིན་ཡོངས་བྲལ་བའི། །
སྨྲ་དབང་ཡོངས་འཛིན་ག་བུར་དབང་པོར་བསྟོད། །
དྲན་རྟོག་ཟ་ཟའི་གཡེངས་ལ་འཁོར་བའི་ཚེ། །
ཕ་མ་ལས་ལྷག་བརྩེ་སེམས་འོད་ཞགས་ཀྱིས། །
ཉེ་བར་འཁྱུད་དེ་ཡིག་རིགས་ཕྲལ་ཀློག་སོགས། །
ལེགས་པར་སློབ་པའི་བཀའ་དྲིན་བརྗོད་མཐའ་བྲལ། །
ཤེས་རིག་རྒྱ་མཚོའི་དཔལ་ལས་ཉེར་འཁྲུངས་པའི། །
23. •



མཐོ་སྒང་གི་རྣམ་ཤེས།
རྨད་བྱུང་ཟབ་རྒྱས་ལེགས་བཤད་གནད་ཀྱི་སྒོ། །
ཀུན་ནས་གྲོལ་བའི་དེད་དཔོན་སྨྲ་བའི་སེང་། །
དཔྱོད་ལྡན་སྐྱེས་བུ་ཁྱོད་ལ་སུས་མི་གུས། །
དེ་ལྟ་ན་ཡང་སྲིད་གསུམ་ཁྱོན་ཡངས་སུ། །
ཁྱོད་མཚུངས་འོད་སྟོང་འབར་བའི་སྣང་བའི་སྒྲོན། །
འགོད་ཙམ་མ་གཏོགས་ལྷག་པའི་ཟླ་བོ་ཞིག །
འདྲེན་བྱེད་སྟོང་གིས་གཞལ་ཡང་ངལ་བའི་རྒྱུ། །
ཁྱོདཀྱི་བཀའ་དྲིན་བ་གམ་མཐོན་པོའི་སྤོར། །
ཤ་ཚའི་གཏམ་བཟང་གསེར་གྱི་དྲིལ་བུ་ཆུང་། །
ལྷག་བསམ་བསིལ་རླུང་འཇམ་པོས་ལེགས་བསྐུལ་བ། །
སྐལ་ལྡན་སློབ་ཚོགས་སིམ་པའི་སྨན་དུ་མཚར། །
ཤེས་རིག་མཐའ་བྲལ་ཟླ་བའི་མ་མ་རུ། །
ཉིན་བཞིན་འཆད་པ་གསེར་གྱི་གྲུ་སྦྱར་ཏེ། །
གཞུང་ལུགས་ནོར་བུའི་དཔལ་ལ་སྒོ་འབྱེད་པ། །
ཁྱོད་མཚུངས་མིག་བརྒྱ་སྤྲུལ་ཡང་གཞལ་དུ་མེད། །
རྒྱལ་བསྟན་དབྱིག་གི་ལྟེ་བའི་ཁྲི་འཕངས་སུ། །
• 24 •



བདེན་གསོལ་ཀུན་དྷའི་འཛུལ་ཞལ།
བྲི་ཡི་རིང་ལུགས་གདོང་ལྔ་དར་མའི་དབྱངས། །
རིས་མེད་སྒྲོག་པའི་སྤོབས་པ་རབ་ལྡན་པའི། །
ཡོངས་འཛིན་རིག་པའི་དཔའ་བོ་སྤྱི་བོར་མཆོད། །
གཙུག་ལག་རྒྱ་མཚོའི་དཔལ་ལ་མངའ་མཉེས་ཤིང་། །
རིས་མེད་གཞན་དོན་ལྷུར་ལེན་གངས་ཀྱི་མདངས། །
བསླབ་གསུམ་ངུར་སྨིག་གར་གྱིས་རྣམ་རོལ་བར། །
སྐྱེ་དགུའི་མུན་པ་སེལ་བའི་ཉི་མར་འབོད། །
རྣམ་དཔྱོད་བཟང་པོའི་ཆུ་གཏེར་ལས་འཁྲུངས་པའི། །
མན་ངག་རིན་ཆེན་ཟླ་ཤེལ་དཀྱིལ་འཁོར་སྨིན། །
རིས་མེད་བརྩེ་བ་ཆེན་པོའི་འོད་ཞགས་ཀྱིས། །
སྐལ་ལྡན་སློབ་ཚོགས་རྒྱ་མཚོ་ཀུན་ནས་བསྐྱངས། །
འཇིགས་མེད་ལུང་རིག་སྨྲ་བའི་སྡེར་ཁྱིམ་གྱིས། །
མཁས་རློམ་གཉིས་འཐུང་བརྒྱ་ཡི་སྤོབས་པ་ནི། །
ཅིག་ཅར་ཞུམ་མཛད་སྨྲ་བའི་སེང་ཆེན་ཁྱོད། །
མཁས་མང་གཙུག་གི་རྒྱན་དུ་ལྷམ་མེར་འབར། །
ལྟ་བ་ཟབ་མོའི་ཆུ་གཏེར་ཀླུང་མཐའ་བྲལ། །
• 25 •



མཐོ་སྒང་གི་རྣམ་ཤེས།
སྒོམ་པའི་རླབས་ཕྲེང་དཀར་པོ་མཁའ་ལ་འཕྱོ། །
སྤྱོད་པ་མ་ནི་ཀ་ཡི་མཛོད་དུ་སྤེལ། །
སུམ་ལྡན་བཤེས་གཉེན་དམ་པ་རྟག་ཏུ་རྒྱལ། །
སློབ་ཚོགས་གང་ལ་གང་འཚམ་ལྔ་རིག་མཛོད། །
དེ་བཞིན་ཕན་པའི་བརྩེ་ཆེན་ཁོ་ན་སྟེ། །
རྣམ་པ་དེ་ཕྱིར་གང་གི་སྙན་པའི་སྒྲ། །
དུས་ཀྱི་བུ་མོས་སྙན་པའི་དབྱངས་སུ་གྱེར། །
གང་གི་ལྷག་བསམ་དཔལ་ལས་ཉེར་འཁྲུངས་པའི། །
ལྔ་རིག་གཤོག་རྩལ་རྒྱས་པའི་གཞོན་སྐྱེས་མང་། །
ཤ་ཚའི་གཏམ་བཟང་གུར་ཀུམ་སྦྲང་རྩིའི་བཅུད། །
ཧུབ་ཀྱིས་འཐུངས་པའི་སློབ་ཚོགས་ཤེས་ལྡན་མང་། །
སྟོན་མཚན་ག་བུར་དབང་པོས་ཀུན་དྷའི་ཚོགས། །
འཛུམ་པར་བྱེད་བཞིན་གཞུང་ལུགས་འབུམ་ཕྲག་གི། །
བདག་ཉིད་ཆེན་པོ་སྨྲ་དབང་ཁྱོད་ཀྱི་མཚན། །
ཐོས་པ་ཙམ་གྱིས་དད་པའི་སྤུ་ལོང་གཡོ། །
• 26 •



བརྒལ་རྟགས་ངག་གི་མེ་ཏོག
བརྒལ་རྟགས་ངག་གི་མེ་ཏོག
—གྲོགས་བློ་གྲོས་རབ་གསལ་གྱི་དགེ་བཤེས་ཀྱི་མཛད་སྒོ་ལ།
ཕུལ་བྱུང་རྒྱལ་བའི་གསང་གསུམ་འཁོར་ལོ་ཆེ། །
རྒྱལ་བའི་ཡབ་ཅིག་མཚན་ལྡན་མཉམ་མེད་པས། །
བཀྲ་ཤིས་མེ་ཏོག་ཨུ་དུམ་ཝ་རའི་ཆར། །
མི་ཟད་བསྙིལ་བའི་ངོ་མཚར་ཁྱོད་ལ་བྱིན། །
དགེ་ལེགས་ཚུལ་ཁྲིམས་གཙང་མའི་ནོར་འཛིན་མར། །
བློ་གྲོསས་བོན་བརྩོན་པའི་རླན་གྱིས་བསྐྱེད། །
རབའབྱམས་སྤོས་དཀར་འཁྲི་ཤིང་རྒྱས་པའི་རྩེར། །
ཟབ་གསལ་མྱུར་བའི་ལོ་འབྲས་སྨིན་འདི་མཚར། །
མཐའ་ཡང་གཞུང་ལུགས་འབུམ་གྱི་བརྗོད་བྱའི་དོན། །
ཁྱོད་ཐུགས་ཀུན་གསལ་སྒེག་མོའི་ལྟོ་བ་ན། །
མ་ཤོང་མེད་ཅེས་སྙན་པ་གླེང་གྲགས་པས། །
དབྱངས་ཅན་མཚོ་བྱུང་ལྷ་མོ་སྐྱེངས་པར་བྱེད། །
• 27 .



མཐོ་སྒང་གི་རྣམ་ཤེས།
བསླབ་གསུམ་ཆུ་ཤེལ་ཟླ་བའི་གུར་ཡངས་ཤིང་། །
མཁས་བྱ་གསུམ་གྱི་རྣམ་ཐར་རྩེར་སོན་པའི། །
མདོ་སྔགས་ལྷ་ལམ་བསྒྲོད་པའི་རྣམ་དཔྱོད་ཅན། །
མཁས་རློམ་འདབ་ཆགས་དབུས་ན་ཁྱུང་ཆེན་བཞིན། །
ཤིན་ཏུ་ཐོབ་དཀའ་དགེ་མཚན་བླ་ན་འབར། །
རབ་འབྱམས་མིང་རྟགས་ཅོད་པན་ནོར་བའི་ཏོག །
གང་གི་གཙུག་སྐྱེས་སྐལ་བཟང་སྣང་བའི་སྒྲོན། །
ཐོབ་པའི་རྟེན་འབྲེལ་དུས་འདིར་སྲིད་རྩེར་འབར། །
མཐའ་ཀླས་ཤེས་རིག་མ་དྲོས་མཚོ་ངོགས་སུ། །
མི་བྱེད་བརྩོན་པ་གསེར་གྱི་གྲུ་བོ་ཆེར། །
བློ་གྲོས་བ་དན་དཀར་པོས་ལེགས་བསྐྱོད་དེ། །
ལྔ་རིག་ནོར་གྱིས་དཔལ་ལ་སྤྱོད་འདི་རྨད། །
རྩོད་པའི་རྣམ་དཔྱོད་ཡངས་པའི་གདེངས་ཀ་ནས། །
དམ་བཅའ་ཉག་ཕྲན་མདའ་མོ་ལྷོད་ཀྱིས་འཕངས། །
ཕ་རོལ་རྒོལ་བའི་ལོག་ལྟའི་འབེན་ལ་ཕོག །
གྲགས་པའི་མེ་ཏོག་དཀར་པོ་ཕྱོགས་སུ་འཐོར། །
2003.2.15ཉིན།
28 •



བསྟོད་ཚིག་པད་དཀར་ཆུན་པོ།
བསྟོད་ཚིག་པད་དཀར་ཆུན་པོ།
སྟོབས་བཅུའི་ཡལ་ག་མཚན་དཔེའི་མདངས་ཀྱིས་མཛེས། །
བདེ་སྟོང་འདབ་མར་གཞན་དོན་རྩི་སྨན་གྲོལ། །
དགེ་ལེགས་རྩ་བ་གསང་གསུམ་རླན་གྱིས་བཟུང་། །
སྣང་སྟོན་བླ་མ་དཔག་བསམ་ལྗོན་དེར་འདུད། །
དགེ་བའི་རིན་ཆེན་ལྷུན་པའི་རྩེ་མོ་ནས། །
ལྷག་པར་འཕུར་བའི་རྩེ་དགའ་མ་ཡལ་བས། །
སྙན་པ་དོན་དང་མཐུན་པའི་གངས་ལྗོངས་ཞེས། །
ལྷ་ཡུལ་ཕམ་པར་བྱེད་པའི་ཞིང་ཁམས་ཡོད། །
བསོད་ནམས་པད་དཀར་འཛུམ་པའི་གཟི་བྱིན་གྱིས། །
ཀུན་ནས་མཛེས་པའི་རྔ་གཡང་ཕྱུག་མོའི་ལྗོངས། །
རྨད་བྱུང་སུམ་རྩེན་སྣོད་བཅུད་བཀོད་པའི་ཞིང༌། །
མཁའ་ཡིས་མ་ཐེག་ས་རུ་འཕོས་པའི་ཟླ། །
དེ་ཡི་ཐིག་ལེར་འཇིག་རྟེན་བྱེད་པོ་ཡིས། །
སྲིད་གསུམ་མཛེས་སྡུག་གཅིག་ཏུ་བསྡུས་པ་བཞིན། །
རྫོགས་ལྡན་ལང་ཚོའི་མེ་ཏོག་རབ་རྒོད་པའི། །
སྣང་ཞིག་གཡུང་དྲུང་གླིང་ཞེས་དབྱར་རྔ་ལྡིར། །
29 •



མཐོ་སྒང་གི་རྣམ་ཤེས།
མཁའ་ཡི་མུ་ཏིག་གནམ་གྱིས་མ་ཐེག་སྟེ། །
ཐང་མར་བརྡལ་འདྲའི་གྲྭ་ཁང་གྲངས་ལས་འདས། །
ལྷ་ཁང་ཆེ་ཆུང་བརྒྱ་ཕྲག་དུ་མ་ཡིས། །
དྲེགས་ལྡན་དྲི་ཟའི་ཞིང་བཀོད་སྐྱེངས་པར་བྱེད། །
དབྱིབས་ལེགས་རྣམ་པར་རྒྱལ་བའི་ཕོ་བྲང་ཡང་། །
དམན་སར་སྒྲུབ་པའི་གཙུག་ལག་ཁང་ཆེན་པོའི། །
ཕྱི་ཡི་རྩིག་དང་བཀོད་པའི་རྣམ་པ་ནི། །
འཇིག་རྟེན་བྱེད་པོས་པུར་གྱིས་བྲིས་པ་བཞིན། །
གསེར་གྱི་ཀ་གདུང་དངུལ་གྱི་ལྕམ་དྲལ་དང་། །
རིན་ཆེན་གཡུ་ཡི་རྒྱ་ཕིབས་སུམ་བརྩེག་སྟེང་། །
གསེར་ཞུན་རྒྱུན་གྱི་རྣམ་པ་མི་ཟད་པར། །
ཉི་ཟླའི་འོད་སྣང་འཕྲོག་པའི་བྱེད་ལས་ལྡན། །
མི་འཇིག་གདོང་ལྔའི་རྩལ་གྱིས་རབ་བཏེགས་པའི། །
ཟད་མེད་རིན་ཆེན་འབར་བའི་ཁྲི་འཕང་དུ། །
ལྷར་བཅས་འགྲོ་བའི་སྐྱབས་གཅིག་ཟླ་མེད་པ། །
སྣང་སྟོན་བླ་མའི་གསེར་ཞལ་ལྷམ་མེར་འབར། །
ལྟ་བའི་གདེང་ཐོབ་གཞན་དོན་ཁུར་བཞེས་པ། །
འདི་ཕྱིའི་ལམ་སྟོན་ཉམས་ལེན་རྨ་མེད་ཅིང་། །
ཐུགས་ལ་གསལ་འགྲིབ་མེད་ཀྱང་མཁྱེན་པའི་གཏེར། །
རྒྱལ་རྣམས་མཉེས་པའི་བླ་སྤྲུལ་ཉུང་ཉུང་མིན། །
• 30 •



བསྟོད་ཚིག་པད་དཀར་ཆུན་པོ།
བསླབ་གསུམ་གཙང་མས་ཐུགས་རྒྱུད་ཡོངས་བལྟམས་ཤིང་། །
བཀའ་པོད་གཞུང་ཆེན་ལྔ་ལ་རྣམ་དཔྱོད་ཡངས། །
མ་རིག་རྨོངས་པའི་སྡུག་བསྔལ་སེལ་བའི་གཉེན། །
ཚད་གསུམ་མངའ་བརྙེས་སློབ་བཟུར་དུ་མ་བཞུགས། །
རབ་འབྱམས་སྨྲ་བའི་སྤོབས་པ་གཟེངས་མཐོ་བ། །
ལུང་རིགས་གཡུ་འབྲུག་དར་མའི་ངར་སྐད་ཀྱིས། །
རྨོངས་པའི་གཉིད་སངས་ཕན་བདེ་སྟེར་མཁས་པའི། །
དགེ་བའི་བཤེས་གཉེན་གཅིག་ལས་གཅིག་ལྷག་མང་། །
རྩོད་སྐོར་གཅིག་གིས་རྒོལ་བ་མ་ལུས་པའི། །
སོམ་ཉིའི་དྲ་རྒྱ་གཅོད་པའི་ཤེས་རབ་རྣོ། །
ཕྲ་ཞིབ་རིག་ལམ་འབུམ་གྱི་ཁྱབ་མཐའི་མཛོད། །
རིག་སྐྱ་སྟོང་གི་ཐལ་སྒྲས་བར་སྣང་གཡོ། །
སྐྱེས་སྦྱངས་རྣམ་དཔྱོད་སོར་མོའི་སྨྱུག་རྩེ་རུ། །
དྲངས་པའི་ངག་རིག་མེ་ཏོག་འདོད་འཇོ་ཞིང་། །
ཚིག་རྒྱན་ཉམས་ཀྱི་འགྱུར་ཁུག་གདངས་རྫོགས་པའི། །
སྙན་ངག་མཁན་པོ་དེ་ཡང་ཉུང་ཉུང་མིན། །
ངུར་སྨྲིག་གོས་ཀྱིས་ཕྱི་ཚུལ་རབ་མཛེས་ཤིང་། །
སྡོམ་གསུམ་ཚུལ་ཁྲིམས་གཙང་མས་རྒྱུད་སྨིན་པའི། །
དགེ་འདུན་བརྒྱ་ཕྲག་དུ་མའི་འདུ་འགོད་ལ། །
མི་ཚོགས་ཀུན་གྱིས་ས་ཡི་རྩེ་ཏོག་གླེང་། །
• 31 •



མཐོ་སྒང་གི་རྣམ་ཤེས།
ས་གསུམ་ས་ལེར་གཟིགས་པའི་སྤྱན་མངའ་ཞིང་
། །
སྟོང་གསུམ་མངའ་བདག་མཐུ་རྩལ་སྟོབས་ལྡན་པའི། །
སྔོན་གྱི་བཀའ་སྲུང་མ་བདུད་བཙན་གསུམ་སོགས། །
བསྟན་པའི་ཁ་འཛིན་བོན་སྐྱོང་བཀའ་སྲུང་བཞུགས། །
ལུགས་གཉིས་བསྟན་པའི་སྲོག་འཛིན་སྣང་ཞིག་ཅེས། །
གནའ་བོའི་དུས་ནས་མཚན་སྙན་འབར་གྲགས་ཤིང་། །
གནམ་བསྐོས་གོང་མས་བླ་རུ་བཀུར་བའི་རྟགས། །
གསེར་སྲང་སྟོང་ཕྲག་གཅིག་དང་ཐམ་གའང་གནང་། །
རྒྱལ་བའི་ཞིང་གི་སྣོད་བཅུད་གཅིག་བསྡུས་པ། །
སངས་རྒྱས་སྒམ་པོས་བསམ་བཞིན་གནས་འདི་རུ། །
བསྐྲུན་པ་ལྟ་བུའི་བྱིན་ཆེན་རྟེན་བཞུགས་པས། །
འཛིན་མའི་ལྕི་བ་མ་གཟོད་རྔུལ་ཆུ་ལུད། །
འདྲ་མིན་རིན་ཆེན་རྡུལ་མང་ལས་གྲུབ་པའི། །
བཀྲ་ཤིས་སྒོ་མང་མཆོད་པའི་རྟེན་ཆེན་པོར། །
རིན་ཐང་གདོང་བཞིས་རྩིས་སུ་མ་ལོན་པས། །
འཕགས་པ་ཤིང་ཀུན་རི་ལ་ཕྲག་དོག་ལྕི། །
སྐབས་གསུམ་དབང་བོའི་འཕྲུལ་གྱིས་བཀོད་པའི་ཞིང་། །
ནོར་འཛིན་སྒེག་མོའི་རྒྱུན་དུ་འཕོས་པ་བཞིན། །
དགེ་མཚན་ཉི་མ་གསར་བའི་དཔལ་བཞད་པའི། །
གླིང་འདིར་མི་འདུད་འགྲོ་བ་སུ་ཞིག་དམིགས། །
32 •



རྔ་ལྗོངས་ཀྱི་གཟི་དཔལ།
རྔ་ལྗོངས་ཀྱི་གཟི་དཔལ།
འཛམ་གླིང་གོ་ལ་ཟླུམ་པོའི་མཐོ་སྒང་ན། །
ལྷ་ལྡན་དག་པའི་ཞིང་གི་གྲྭ་གཅིག་ཏུ། །
མདོ་སྨད་རྔ་གཡང་ཕྱུག་མོའི་གྲོང་ཁྱེར་ཞེས། །
སྙན་གྲགས་དོན་དང་མཐུན་པ་སྲིད་ན་འབར། །
ས་དེར་མི་རིགས་མཐུན་སྒྲིལ་ཆེས་ཟབ་ཅིང་།
སྐྱ་སེར་ཀུན་ལ་རྒྱུ་འབྲས་བླང་དོར་གཙོ། །
ཡ་རབས་ཚུལ་མཐུན་སྤྱོད་པ་རྒྱུན་འཆང་བས། །
ཕྱི་གླིང་མགྲོན་པོ་དུ་མས་མིག་དཔེར་བསྐུས། །
རྒན་ལ་གུས་འདུད་ཆེ་ཞིང་དམན་ལ་བྱམས། །
ངོ་མཚར་ཡ་རབས་སྤྱོད་པས་རྒྱུད་གཏམས་ཤིང་། །
སྨྱུག་འཛིན་དབང་བོ་བློ་མིག་ཆེས་མྱུར་བའི། །
ཤེས་ལྡན་ན་ཆུང་ཕོ་མོ་རྡུལ་གྱི་གྲངས། །
བསོད་ནམས་སྨིན་པའི་ཡུལ་འདི་ལྷ་ཡུལ་ཞེས། །
གྲགས་པ་དོན་དང་མཐུན་པའི་རྔ་ལྗོངས་སུ། །
ཟས་གོས་ལོངས་སྤྱོད་ཀླུ་ཡི་མཛོད་ལ་དབང་། །
• 33，



མཐོ་སྒང་གི་རྣམ་ཤེས།
རྔ་སྡེ་ཞིང་འབྲོག་དགའ་བའི་ཟློས་གར་བསྒྱུར། །
འཇིག་རྟེན་བྱེད་པོའི་བློ་ལ་མ་ཤོང་ཞིང་། །
བཀོད་ལེགས་ཁང་བརྩེགས་རིན་ཐང་གཞལ་མེད་པ། །
གཅིག་ལས་གཅིག་ལྷག་ལྷ་ཡི་ཕོ་བྲང་བཞིན། །
ལྟ་བས་མི་ངོམས་གཟི་བྱིན་བླ་ན་འཕགས། །
སྡོམ་གྱིས་དྲ་རྒྱ་འཐེན་འདྲའི་སྣུམ་ལམ་ངོས། །
རླངས་འཁོར་ཆེ་ཆུང་འདྲ་མིན་འགྲོ་འོང་གིས། །
ཉིན་མཚན་བར་མེད་ཉི་རྡུལ་ལ་འཁུ་བས། །
ནོར་འཛིན་སྒེག་མོས་མ་བཟོད་ཡོམ་ཡོམ་འདར། །
རྒྱ་བོད་རིག་མཛོད་ཟབ་སྦྱོང་ཆེས་མང་བའི། །
ཕུལ་བྱུང་སློབ་གྲྭའི་སྐྱེད་ཚལ་མཐོངས་ཡངས་ན། །
སློབ་ཚོགས་ནམ་མཁའི་མི་ལྷུང་ཕྲེང་བས་ཀྱང་། །
མཚོན་པར་མ་ནུས་དགེ་མཚན་བློ་ལས་འདས། །
ཕུལ་བྱུང་སྣ་མང་འཛུགས་སྐྲུན་མཁར་རེག་པའི། །
གྲོང་གི་བཟོ་དབྱིབས་ཟླ་བའི་གླིང་ག་ལ། །
ཡ་རབས་ཤེས་ལྡན་སྐྱེ་བོའི་འདུ་འགོད་ནི། །
བསམ་ཞིང་བསམ་ཚེ་དགའ་བ་ལན་གཅིག་མིན། །
རིས་མེད་ལྷག་བསམ་དཀར་བའི་དབུ་འཛིན་རྣམས། །
སྲིད་ཇུས་གསར་བའི་ང་རོ་ཆེར་སྒྲོག་ཅིང་། །
གཞན་ཕན་སྣང་བ་དཀར་པོའི་འོད་ཞགས་ཀྱིས། །
34 •



རྔ་ལྗོངས་ཀྱི་གཟི་དཔལ།
ལུས་ཅན་སྡུག་བསྔལ་གཡང་ལས་སྐྱོབ་པ་མང་། །
སངས་རྒྱས་བསྟན་པའི་བ་དན་དཀར་པོའི་ཆ། །
ཉལ་མེད་མཁའ་ལ་སྒྲེང་མཁས་འདུལ་བའི་སྡེ། །
རྗེས་འཛིན་གསར་དགེ་ཇོ་རྙིང་གཡུང་དྲུང་བོན། །
དགོན་སྡེ་སོ་སོའི་གླིང་ནི་དག་པའི་ཞིང་། །
གཡུ་ཡི་མེ་ལོང་ཐང་མར་གདལ་འདྲ་བའི། །
ནེའུ་གསིང་གཞུང་ན་ཕྱུགས་རིགས་འདྲ་མིན་དང་། །
བལ་ལྡན་ལུག་ཁྱུ་འབུམ་གྱིས་རྩེ་འཇོ་འདིས། །
དགུང་གི་མི་ལྟུང་ཕྲེང་ལ་སྐྱེངས་པ་སྟེར། །
ཁུ་བྱུག་འཇོལ་མོའི་གྲེ་འགྱུར་ཆེས་སྙན་ཞིང་། །
མེ་ཏོག་སྣ་བརྒྱ་བཞད་པའི་དབྱར་གཞུང་ན། །
མ་སྨད་ཞིང་ས་གཤིན་པོའི་མཐོངས་ཡངས་པོར། །
འབྲུ་དྲུག་སྙེ་མ་བཟི་བས་བར་མེད་གཡོ། །
གཡུ་འབྲུག་དར་མ་དགུང་གིས་མ་ཐེག་པར། །
གསེར་ལྡན་སྒེག་མོའི་བང་ན་རྒྱུ་བ་བཞིན། །
གར་གྱིས་རྣམ་རྩེན་དྭངས་གཙང་རྔ་ཆུ་ལ། །
ཀླུ་དབང་གཙུག་ན་ཡིན་ཡང་འགྲམ་ཆུ་ལྡང་། །
མདོར་ན་མངོན་མཐོ་ལྷཡི་འཇིག་རྟེན་གྱི། །
ངོ་མཚར་ཡིད་འོང་མངོན་དགའི་དཔལ་འཕྲོག་པ། །
རྔ་ལྗོངས་ཕྱུག་མོ་གཡང་གི་ར་བ་ཞེས། །
• 35 •



མཐོ་སྒང་གི་རྣམ་ཤེས།
འོག་མིན་གཉིས་པའི་གྲགས་པ་ཕྱོགས་བཅུར་འཐོར། །
ལུས་ཀྱི་ནད་རིགས་བཞི་བརྒྱ་རྩ་བཞིའི་དམག །
ཡོངས་སུ་འཇོམ་པར་དཔའ་ཞིང་ལྷག་བསམ་དཀར། །
མཐོ་དམན་ཉེ་རིང་མེད་པའི་བྱང་སེམས་ཅན། །
གསོ་རིག་མཁན་པོ་གཅིག་ལས་གཅིག་ལྷག་མང་། །
ལྗོངས་འདིའི་མི་རིགས་གང་ལ་བྱམས་སེམས་ལྡན། །
དཀོན་མཆོག་དམ་པའི་གནས་ལ་ཡིད་ཆེས་བརྟན། །
རྒྱུད་འཇམ་ངང་མོའི་འགྲོས་བཞིན་མཐུན་ཞིང་འགྲིག །
དགོས་དགུ་འབྱུང་བའི་རིན་ཆེན་ནོར་གྱིས་ཕྱུག །
རྟ་ནོར་གཡང་དཀར་ལུག་ཁྱུའི་འཕེལ་ཁ་རྒྱས། །
འབྲུ་དྲུག་སྙེ་མའི་ལོ་ཏོག་ལེགས་སྨིན་པའི། །
ལྗོངས་འདིའི་རྨད་བྱུང་དགེ་མཚན་སྲིད་ན་འབར། །
ཁུལ་བོད་ཡིག་གསར་འགྱུར་ཁང་ནས་བྲིས།
ཟླ
36 •



རིག་པའི་སེང་ཆེན་ལ་འབོད་སྐུལ།
--
རིག་པའི་སེང་ཆེན་ལ་འབོད་སྐུལ།
ཡོངས་འཛིན་བསྟན་འཛིན་ཡེ་ཤེས་རྗེས་དྲན་དུ།
ཡེ་ནས་སྤྲོས་བྲལ་དབྱིངས་སུ་མངོན་པར་བྱང་ཆུབ་ཆེན་པོའི་སྐུ་མངའ་ཡང་། །
སྲིད་ཞི་རྒྱ་མཚོའི་མཐའ་ལས་སྒྲོལ་ཕྱིར་མ་གྱུར་འགྲོ་ལ་བརྩེ་བའི་གར། །
རིས་སུ་མ་ཆད་གང་འཚམས་མཛད་པའི་འཕྲིན་ལས་ཕྱོགས་ཀུན་སྩོལ་བའི་
གཉེན། །
བཀའ་དྲིན་སུམ་ལྡན་བླ་མ་དམ་པས་བྱང་ཆུབ་པར་དུ་རྗེས་སུ་ཟུངས། །
ཟོལ་བྲལ་ལྷག་བསམ་གར་གྱིས་དབང་ཕྱུག་སྨྲ་བའི་སེང་ཆེན་གང་ཉིད་ཀྱི། །
རྣམ་དཔྱོད་ཞིང་ས་གཤིན་པོ་ལས་འཁྲུངས་ཤེས་རིག་པད་མོའི་འཛུམ་གྲོལ་ཏེ། །
བཅུ་ཕྲག་རིག་གཞུང་ཏོག་པ་འབུམ་གྱིས་བུ་སློབ་ར་ཡིག་གཉིས་པའི་ཁྱུ། །
བསྐྱངས་པའི་བཀའ་དྲིན་ཡིད་ལ་འཁོར་བཞིན་ཐལ་སྦྱོར་པད་མོ་སྙིང་གར་
ཟུམ། །
རྨད་བྱུང་བསོད་ནམས་དཔལ་ལས་བསྐྲུན་པའི་སྐྱེད་ཚལ་ཉམས་དགའི་
དོ་ར་ན། །
ངེས་འབྱུང་ཟབ་མོའི་ས་བོན་གྱིས་བསྐྱེད་གཞན་ཕན་དཔག་བསམ་
ལྗོན་དབང་ལས། །
• 37 •



མཐོ་སྒང་གི་རྣམ་ཤེས།
འཆད་རྩོམ་རྩོམ་པའི་དྲི་བསུང་མངར་མོས་ཕྱོགས་ཀུན་ཁྱབ་པའི་བཀའ་
དྲིན་ནི། །
དབྱིག་འཛིན་མ་ཡིས་ཐེག་པ་མིན་ལ་ཁོ་བོའི་སྨྲ་བསམ་བརྗོད་ལས་འདས། །
རྒྱུ་ཆེར་མཛད་པའི་གསང་གསུམ་འཕྲིན་ལས་ཀུན་གསལ་སྒེག་མོའི་ལམ་
ཡངས་པོར། །
བཅོས་མིན་ལྷག་བསམ་ཟེགས་མ་བརྡལ་ནས་བསྟན་འགྲོའི་ཀུན་དྷ་ལེགས་
བསྐྱངས་པ། །
སྐྱབས་ཅིག་ཟླ་བྲལ་མཚན་མོའི་མགོན་གྱིས་བདག་བློ་རྨོངས་པའི་སྨག་རུམ་
ཀུན། །
ཅིག་ཅར་འཇོམས་མཛད་ཡོངས་འཛིན་དམ་པ་དྲན་པས་མྱ་ངན་གསང་
དུ་མེད། །
ཚོལ་གསུམ་ལྷ་ཡི་རྫིང་རིང་ཡངས་པོར་རྒྱལ་བསྟན་གཙུག་ལག་འཛིན་
མཁས་པ། །
རྒྱ་བོད་མཁས་གྲུབ་སྟོང་གི་རེ་བའི་མིག་འབྲས་ཕྲ་མོ་གཏོད་བྱའི་ཡུལ། །
མཁྱེན་དང་བརྩེ་བའི་ཉི་ཟླའི་འོད་སྣང་སྟོང་གསུམ་འགྲོ་ལ་སྨན་གྱིས་ཕུལ། །
དེ་ལྟ་ན་ཡང་ཁྱོད་ཉིད་དྲག་ཏུ་དྲན་པའི་གདུང་འབོད་འགོག་ཏུ་མེད། །
འཆད་རྩོད་རྩོམ་པའི་རིགས་ལ་ཐོགས་པ་མེད། །
བཅས་ཁྲིམས་གཙང་མའི་འཁྲི་ཤིང་ཅི་ཡང་འཛུམ། །
ལྷག་བསམ་ཉ་གང་ཟླ་བའི་གུར་ཁང་ཡངས། །
• 38 •



རིག་པའི་སེང་ཆེན་ལ་འབོད་སྐུལ།
བསམ་ཞིང་བསམ་ཚེ་དད་པའི་བ་སྤུ་གཡོ། །
ཁ་བའི་མེ་ཏོག་འགྲེམ་པའི་བསིལ་ལྗོངས་སུ། །
སྒྲ་ཚད་སྙན་ངག་སྐར་རྩིས་ལ་སོགས་དང་། །
གསོ་རིག་བསྟན་པའི་ཤིང་རྟ་འདྲེན་མཛད་པའི། །
བཀའ་དྲིན་ནམ་མཁའི་མཐའ་ལ་གཞལ་ནུས་སུ། །
གང་གི་གསང་གསུམ་འོ་མའི་ཆུ་གཏེར་ལས། །
རྨད་བྱུང་རྣམ་དཔྱོད་གསེར་མིག་ཅན་རྩེན་པས། །
འདི་ནས་ཕྱོགས་བཞིའི་བུ་སློབ་མཐའ་དག་གིས། །
རིག་པའི་སེང་ཆེན་དཔའ་བོ་གཅིག་པུར་སྒོམ། །
གང་གི་གདམ་ངག་ཟླ་འོད་འཐུ་བའི་བུ། །
རྒྱུ་སྐར་ཕྲེང་བའི་གྲངས་ཀྱིས་མཚོན་ནུས་མིན། །
ཀུན་ཀྱང་ངེས་དོན་སྤྲུལ་སྐུའི་པད་དཀར་ལ། །
རེ་བའི་གདུང་འབོད་སྟོང་གསུམ་ཞིང་ན་གཡོ། །
2002ལོའི《གངས་ལྗོངས་དགའ་ཚལ》དུ་བཀོད།
• 39 •



མཐོ་སྒང་གི་རྣམ་ཤེས།
རྗེས་དྲན་མཆོད་པའི་མེ་ཏོག
སྔོན་བྱོན་རྒྱལ་བའི་ཐུགས་བཅུད་འོ་མཚོ་ལས། །
ཉེར་འཁྲུངས་རྗེ་བཙུན་བླ་མ་དཔག་བསམ་ལྗོན། །
གཞན་ཕན་དྲི་བསུང་མངར་མོའི་དཔལ་ལྡན་ཞིང་། །
ཟབ་རྒྱས་ལེགས་བཤད་བཟང་
བཟང་བོའི་བདག་ཉིད་ཀྱེ། །
སྤྲོས་བྲལ་ལྟ་བའི་ཆོས་ཚུལ་མཐར་སོན་ཞིང་། །
རྨད་བྱུང་མཛད་རྗེས་རླབས་ཆེན་ཆེས་གཙང་བས། །
ཇོ་ནང་བསྟན་པའི་བ་དན་དཀར་པོའི་ཆ། །
ཉལ་མེད་མཁའ་ལ་འཕུར་བ་ཁྱོད་ཀྱི་དྲིན། །
གང་སྐུ་རྟ་བདུན་དབང་པོའི་གཟི་འོད་མཆོག །
ཆོས་དབྱིངས་ནུབ་རིའི་ཕྲག་ཏུ་ཡིབ་གྱུར་ཀྱང་། །
ཕུལ་བྱུང་མཛད་རྗེས་སྟོང་གི་རི་མོའི་དཔལ། །
སྐལ་ལྡན་གདུལ་བྱའི་ཚོགས་ལ་སྨན་དུ་ཆེ། །
• 40 •



རྗེས་དྲན་མཆོད་པའི་མེ་ཏོག
ཁྱོད་གསུང་སྦྲང་ཆར་བསིལ་མ་ལ་ཆགས་པའི། །
བཅོས་མིན་དད་ལྡན་བུ་སློབ་ལྗོན་པའི་ཚོགས། །
རྒྱུ་སྐར་ལམ་གྱི་མི་ལྷུང་ཕྲེང་བས་ཀྱང་། །
མཚོན་ནུས་མ་ཡིན་བཀའ་དྲིན་བློ་ལས་འདས། །
རླབས་ཆེན་ཚོགས་གཉིས་ཞིང་ས་གཤིན་པོ་ལས། །
ཟག་མེད་གཟུགས་སྐུ་མན་དྷ་ར་བའི་ལྗོན། །
སྐལ་བཟང་ལྷ་མིའི་མཆོད་སྡོང་དམ་པ་རུ། །
སླར་ཡང་བྱོན་ཅིག་འགྲོ་རྣམས་རྗེས་སུ་ཟུངས། །
རྗེས་དྲན་མཆོད་སྤྲིན་རྒྱ་མཚོ་རུ་བཀོད།
，
41 •



མཐོ་སྒང་གི་རྣམ་ཤེས།
དུས་རབས་གསར་བའི་སྒྲོན་མེ།
—གཉན་པོ་གཡུ་རྩེའི་དུང་སེམས་ཀྱི་འབོད་སྒྲ་ལ་ཕུལ་བ།
མཚོ་བྱུང་ངག་གི་བདུད་རྩི་སྐྱུགས་པའི་བཅུད། །
ངོ་མཚར་སྙན་ཚིག་མཐོང་བ་བརྗོད་ལས་འགོངས། །
བསོད་ནམས་དཔལ་ལས་སྨྱུག་རྩལ་རྫོགས་པའི་དཔྱིད། །
རིས་མེད་དཔྱོད་ལྡན་སྟོང་ལ་སྨན་དུ་ཆེ། །
ལྗོངས་འདིར་ལུགས་གཉིས་ཉི་ཟླ་འབར་བའི་གཟི། །
འགལ་མིན་གྲུབ་མཐའ་ས་དགེ་ཇོ་རྙིང་བོན། །
རིས་མེད་གཅིག་མཐུན་མི་འགྱུར་དམ་བཅའ་བརྟན། །
སྙིང་ནས་མ་དོར་གཡུ་རྩེ་དུངས་སེམས་ཅན། །
བསིལ་ལྡན་ལྗོངས་འདིར་ཚུལ་མིན་རླུང་ནག་གི། །
འཚུབ་མ་རྒོད་ཅིང་ལྟ་སྤྱོད་ཡང་དག་ལ། །
ལོག་པར་འཛིན་པའི་སྙིགས་མའི་རང་གཤིས་འདི། །
བསམ་ཞིང་བསམ་ཚེ་སྐྱོ་བའི་སྔམ་རིང་འཆོར། །
42



-- མ་
དུས་རབས་གསར་བའི་སྒྲོན་མེ།
གངས་ལྗོངས་མི་རིགས་མདུན་ལ་བསྐྱོད་པའི་གེགས། །
རང་ཁུངས་གྲུབ་མཐའི་ཕྱོགས་ཞེན་གདོན་ཆེ་ཞིང་། །
ཀུན་ལ་སློབ་གསོ་མ་ཐེབས་འགལ་བ་མང་། །
དེ་ཕྱིར་མཐུན་པའི་གསེར་ཟམ་ཁྱོད་ཀྱིས་ཚུགས། །
གཞོན་སྐྱེས་སྐྱ་སེར་ཕལ་ཆེར་ཕྱོགས་འཛིན་གྱི། །
ལྟ་བ་མཁྲེགས་པོས་སེམས་རྒྱུད་ལྷོད་མེད་བསྡམས། །
རྒན་པོ་རྙིང་ཞེན་ཅན་དག་རྨོངས་ཆེ་བས། །
དུས་རབས་གསར་བའི་སྒྲོན་མེ་ཁྱོད་ཀྱིས་སྦྱོར། །
སྲོལ་རྒྱུན་གསེར་སྦྱངས་བཙོ་མ་ལས་གྲུབ་པའི། །
ངོ་མཚར་སྟོང་ལྡན་གསར་རྩོམ་དྷ་ཛ་ཀ །
ཉལ་མེད་མཁའ་ལ་སྒྲེང་བའི་འོས་འགན་དེ། །
གཉན་པོ་གཡུ་རྩེར་བཅོལ་བའི་རེ་བཞག་གཅིག །
དེང་རབས་སྤྱི་ཚོགས་གསར་བའི་སྐྱ་རེངས་འོག །
གཉན་པོ་གཡུ་རྩེའི་རབ་དཀར་དུངས་སེམས་ཉིད། །
བསྐལ་བརྒྱར་བརྟན་ཏེ་མཛད་འཕྲིན་རྒྱས་གྱུར་ནས། །
མ་འོངས་མདུན་ལམ་གྲོལ་བའི་སྨོན་འདུན་གསོལ། །
43 •



མཐོ་སྒང་གི་རྣམ་ཤེས།
དགའ་སྟོན་ཞུ།
-ཁུལ་གསར་འགྱུར་ཁང་གི་ལོ་སར་འབྱོར་ལན་དུ།
ཆུ་རྟའི་གནམ་ལོ་སྟོན་མཚན་ཟླ་བའི་འགྲོས། །
གསར་དུ་བཞད་པའི་ཚེས་བཟང་འཛིན་མའི་ལྟོར། །
སྤྲོ་བ་འབུམ་གྱི་ཀུན་དྷ་ཅི་ཡང་གྲོལ། །
འགྲོ་ལ་བཀྲ་ཤིས་དགེ་མཚན་རྒྱས་པར་སྨོན། །
ལོ་སྟོན་རྟེན་འབྲེལ་བཟང་པོའི་སྤྲིན་དཀར་སྣེར། །
སྐྱོང་བའི་དགེ་མཚན་མེ་ཏོག་ཆར་དུ་སྙིལ། །
འདི་ནས་བཟུང་སྟེ་བསྐལ་བ་སྟོང་གི་བར། །
བཀྲ་ཤིས་གཡང་གི་མཚོ་མོ་འཕེལ་བར་སྨོན། །
ཨེ་མ་ཆུ་རྟའི་གནམ་ལོ་གསར་དུ་བཞད། །
སྙིང་སྡུག་རང་ཁྱིམ་ཉེ་དུ་ལྷན་འཛོམ་ཞིང་། །
ཇ་ཆང་ཞིམ་མངར་སྡེར་ལ་དགྲུམ་ཉིན་ནས། །
ལོ་བརྒྱར་འཚོ་ཞིང་བདེ་སྐྱིད་ལྡན་པར་སྨོན། །
• 44 •



དགའ་སྟོན་ཞུ།
བརྒྱད་གཉིས་ལང་ཚོས་དྲེགས་པའི་གཞོན་ནུས་ཀྱང་། །
མཚན་མོའི་གཏི་མུག་བྲལ་ཏེ་རེ་སྒུག་ཡུལ། །
གནམ་ལོ་གསར་ཚེས་དགའ་མ་ཁྱོད་ལགས་པས། །
བྱ་བར་དགའ་ཞིང་མགུ་བའི་སྨོན་འདུན་གསོལ། །
མདོར་ན་རྒྱལ་ཁབ་ཕྱི་ནང་གནས་ཚུལ་སོགས། །
ལྔ་རིག་གསེར་གྱི་སྒོ་མོ་འབུམ་གྲོལ་ཞིང་། །
བོད་ཀྱི་རིག་གནས་ཕྱོགས་ཀུན་སྤེལ་བའི་ཕུལ། །
གསར་འགྱུར་ཁང་ལ་ལོ་སར་དགའ་སྟོན་ཞུ། །
《གངས་ལྗོངས་དགའ་ཚལ》རྩོམ་སྒྲིག་ཁང་ནས།
45 •



མཐོ་སྒང་གི་རྣམ་ཤེས།
ཞུ་འཕྲིན་ཟླ་བ་ལྷ་མོ།
ཚོགས་གཉིས་རྒྱ་ཆེར་ཆུ་གཏེར་སྙིང་བོར་སྐྱེས། །
ཟག་མེད་གཟུགས་སྐུ་རིན་ཆེན་མ་ནི་ཀ །
ཐབས་ཤེས་ཟླ་གཞོན་གུར་གྱིས་རྨོངས་པའི་མུན། །
འཕྲོག་མཛད་སློབ་དཔོན་དམ་པའི་ཞབས་སྟེགས་སུ། །
བདག་ཡིད་དངུལ་དཀར་ཨ་དན་ཡི་ངོར། །
གང་གི་བཀའ་དྲིན་རིས་མེད་གཟུགས་བརྙན་འབུམ། །
མ་རྙིང་རྟག་ཏུ་ལྷང་ངེར་ཤར་བ་འདིས། །
དད་པའི་ལག་སོར་སྙིང་ཁར་བཀོད་དེ་ཞུ། །
ཉིད་ཀྱིས་སྦྲང་ཡིག་གསེར་གྱི་རྟ་མཆོག་ལ། །
ཟབ་བཅུད་སྨིན་པའི་སྙན་ཚིག་འབུམ་བཀལ་ནས། །
བདག་ཕྱོགས་དབང་པོའི་བཅུད་ལ་ལེགས་འབྱོར་བས། །
ཁོ་བོ་དགའ་བའི་མཐའ་ནི་རིག་མ་ལགས། །
ཟླ་མེད་རྒྱལ་བསྟན་རིང་ལུགས་གང་གཱའི་ཀླུང་། །
བཤད་སྒྲུབ་གསེར་གྱི་གྲུ་གཟིངས་འཛིན་པའི་བཤེས། །
• 46 •



ཞུ་འཕྲིན་ཟླ་བ་ལྷ་མོ།
བཅུ་ཕྲག་རིག་གཞུང་དྲི་མེད་དྷ་ཛ་ཀ །
མཁའ་ལ་སྒྲེང་བཞིན་བཞུགས་པས་བཀའ་དྲིན་ཞུ། །
གང་ཉིད་ཉིན་བྱེད་དབང་པོའི་དཀྱིལ་འཁོར་ནི། །
སྐྱེ་དགུའི་བསོད་ནམས་སྐྱ་རེངས་གསར་བ་ཡིས། །
ཉེ་བར་དྲངས་ཟིན་གང་ལ་གང་འཚམ་གྱི། །
སློབ་ཁྲིད་གནང་བའི་དུས་ཤིག་ཁྱོད་ལ་བབ། །
རླབས་ཆེན་མཁས་བཙུན་བཟང་གསུམ་གདུགས་དཀར་པོ། །
གདུལ་བྱའི་ཞིང་གི་དཔལ་དུ་འཕུར་བ་ལ། །
སྲིད་གསུམ་བློ་ལྡན་དད་པའི་མེ་ཏོག་འཐོར། །
འདི་ན་ཕ་ཡུལ་ཉེ་དུ་རྒྱུང་དོར་ནས། །
འཇམ་དབྱངས་གཉིས་པ་བོན་བརྒྱུའི་མདུན་ས་རུ། །
ཡིད་ནི་ཐོས་བརྩོན་ལམ་དུ་ཞུགས་པ་ལ། །
མི་ཕྱེད་དད་པ་ཡལ་མིན་ཙམ་དུ་མཆིས། །
གང་སྐུ་རིན་ཆེན་གསེར་སྦྱང་ལྷུན་པོ་དེ། །
འཇིག་མེད་བསྐལ་བརྒྱའི་བར་དུ་རྟག་བཞུགས་ཏེ། །
སྐལ་ལྡན་རྒྱ་བོད་སློབ་ཚོགས་གསེར་རིའི་ཕྲེང་། །
བྱམས་ཆེན་འོ་མཚོའི་རླབས་ཀྱིས་བསྐྱང་བར་སྨོན། །
ཡང་ན་ཁྱོད་སྐུ་རིན་ཆེན་སྣང་བའི་གཏེར། །
ཚོགས་གཉིས་སྐྱ་རེངས་དཔལ་གྱིས་ཉེར་དྲངས་པས། །
རིས་མེད་གདུལ་བྱའི་ཚོགས་ལ་གང་འཚམ་བོན། །
• 47 •



མཐོ་སྒང་གི་རྣམ་ཤེས།
ངལ་མེད་སྟོན་འདི་དམ་པའི་རང་གཤིས་ལགས། །
དེ་ལྟའི་ཞུ་འཕྲིན་ཟླ་བ་ལྷ་མོ་འདི། །
དགའ་དད་རི་དྭགས་གཟུགས་ཀྱིས་ལེགས་སྤུད་དེ། །
རེབ་གོང་རིག་པ་འབྱུང་བའི་གྲོང་ཁྱེར་ནས། །
དཀར་ཕྱོགས་དགའ་བ་དང་པོར་པཱུ་ཛ་ཧོ། །
གསེར་མོ་ལྗོངས་ནས་བྲིས།
48 •



ཞུ་འཕྲིན་ཉི་གཞོན་མིག་ཡངས་མ།།
ཞུ་འཕྲིན་ཉི་གཞོན་མིག་ཡངས་མ།
རྒྱལ་བསྟན་དབྱིག་འཛིན་སྒེག་མོའི་ལྟོ་བ་རུ། །
བརྩོན་པ་དཔག་བསམ་ལྗོན་བཟང་ཡོངས་སྨིན་ཏེ། །
ཤེས་རིག་འབུམ་གྱི་འབྲས་བུ་གཡུར་ཟ་བའི། །
ཆུང་ནས་གཤིན་པོའི་སྙིང་ནོར་ཁྱོད་ཀྱི་དྲུང་། །
སྔོན་བསགས་ལན་ཆགས་ནག་པོའི་དམ་ཞགས་ཀྱིས། །
ལྔ་འདུས་སྒྱུ་ལུས་ཕུང་བོ་ཉམ་ང་བ། །
ཉེ་བར་བཅང་ཞིང་འདུ་ཤེས་གསུམ་པ་བས། །
ཞུ་ཚིག་ཉི་གཞོན་ལྷ་མོའི་འཛུམ་དེ་ངོམ། །
ཁྱོད་སྐུ་སྟོན་མཚན་ཆུ་ཤེལ་མཛའ་ན་མོ། །
ཉེ་ཞོ་ཆུ་ཡི་གླང་པོས་མ་བག་པར། །
རྨད་བྱུང་ལྔ་རིག་ཤེས་བྱའི་ལྡིང་ཁང་ན། །
ཚུལ་ཁྲིམས་དྲི་བསུང་འཐུལ་བཞིན་བཞུགས་ལགས་སམ། །
49 •



མཐོ་སྒང་གི་རྣམ་ཤེས།
ནོར་འཛིན་པང་ན་ཤེལ་དཀར་ལྷུན་པོའམ། །
རྒྱུ་སྐར་ལམ་དུ་ཉིན་བྱེད་དབང་བོ་བཞིན། །
དེང་དུས་རིག་སྨྲ་སྟོང་གི་གྲལ་དབུས་སུ། །
རྣམ་དཔྱོད་འགྲན་མེད་ཁྱོད་ཀྱི་སྙན་པ་འཕུར། །
རྣམ་དག་བསླབ་གསུམ་ཨ་མྲའི་ལྗོན་བཟང་དྲི། །
ཆོལ་གསུམ་གསེར་ལྡན་སྒེག་མོའི་ཞིང་དུ་ཁྱབ། །
དེ་ཡི་སྙན་གྲགས་གསེར་གྱི་དྷ་ཛ་ཀ །
ཉལ་མེད་མཁའ་ལ་བསྒྲེངས་པ་ལན་གཅིག་མིན། །
མི་ཤེས་རི་བོའི་ཁུར་གྱིས་ཅི་ཡང་ནོན། །
ཟ་ཉལ་འགྲོ་འདུག་ཕག་གི་བྱ་སྤྱོད་ཀྱིས། །
རང་རྒྱུད་མནར་བའི་མགྲིན་བཟང་རྣ་རིང་ང་། །
ཐོས་པ་བརྩོན་ཁུར་ཙམ་དུ་བདེ་བར་ལགས། །
རྣམ་དཔྱོད་འབྲས་བུ་མངར་མོའི་སྙིང་ཁུ་ཅན། །
རྣམ་གསལ་གང་སྐུ་ཡོངས་འདུས་ས་བརྟོལ་ལྗོན། །
རྣམ་འདྲེན་སྣང་སྟོན་ཆེན་པོའི་གདན་ས་རུ། །
རྣམ་ཀུན་བཞུགས་ལ་སློབ་ཚོགས་སྐྱོངས་ཤིག་ཀྱེ། །
t
50 •



ཞུ་འཕྲིན་ཉི་གཞོན་མིག་ཡངས་མ།
ཉིད་ཀྱི་མགྲིན་པ་དངུལ་དཀུར་བུམ་བཟང་ལས། །
ཡིད་ཀྱི་ཁེངས་འཕྲོག་སྙན་ཚིག་བསིལ་བའི་ཆབ། །
འདི་ན་སྙིང་གི་སྐོམ་གདུང་སེལ་ཕྱིར་དུ། །
ཉལ་འགྲོའི་རྒྱུན་བཞིན་བཞུར་འདོད་སེམས་ལ་ཉལ། །
དེ་ལྟའི་ཞུ་འཕྲིན་ཉི་གཞོན་མིག་ཡངས་མ། །
དུངས་སེམས་སྐྱ་རེངས་ལྷ་མོས་མདུན་བསུས་ཏེ། །
རེབ་གོང་རིག་པ་འབྱུང་བའི་གྲོང་ཁྱེར་ནས། །
ངག་རིག་སྨྲ་བའི་གྲལ་མཐའ་བ་དེས་བཏེགས། །
51 •



མཐོ་སྒང་གི་རྣམ་ཤེས།
ནུ་བོར་ཕུལ་བའི་གཏམ།
ཀ་ཡེ་སྙིང་ནས་སྡུག་པའི་ནུ་བོ་ཁྱོད་ལ། །
ཁ་ཏ་སློབ་གསོ་མི་དགོས་རང་སེམས་ཟིན་ཡང་། །
ག་བུར་སེམས་ཀྱི་དམ་བཅའ་མི་ལྷོད་ཕྱིར་དུ། །
ང་རང་ཕུ་བོའི་གཏམ་འདི་ཐུགས་འཛིན་མཛོད་ཨང་། །
ཅ་ཅོའི་འདུ་འཛིའི་ཕྱོགས་ལ་ཧོབ་རྒྱུག་མ་མང་། །
ཆ་ལུགས་མི་ལ་མ་མཐུན་ཐབས་གཞན་མེད་མོད། །
ཇ་ཁང་ཆང་ཁང་འགྲིམས་ནས་ཉིན་མཚན་མ་ཟད། །
ཉ་ཉོག་གཏམ་གྱིས་གཞན་ལ་གཡོ་ཐབས་མ་བྱེད། །
ཏ་ཀུ་གྲོགས་སུ་མི་དགོས་ན་ཚོད་སྨིན་དུས། །
ཐ་ཤལ་སྤྱོད་པ་གང་ཡོད་དུག་ལྟར་སྤངས་ནས། །
ད་ལྟ་ལས་ཀྱིས་བསྐོས་པའི་རང་ཁྱིམ་སྐྱོང་ཐབས། །
ན་ནིང་ལས་ལྷག་ད་ལོའི་ངར་ཤུགས་བརྩོན་དགོས། །
པ་སངས་མདངས་ལྡན་ལྷག་བསམ་ཀུན་ལ་འཛིན་དགོས། །
ཕ་རོལ་གྲོགས་ལ་འགྲོག་ན་ཕྱི་ཐག་རིང་དགོས། །
བ་གླང་རྭ་མེད་ཅིག་གི་རྟུལ་ཞུགས་མ་འཛིན། །
52



ནུ་བོར་ཕུལ་བའི་གཏམ།
མ་དང་ཆུང་མའི་ཕྱོགས་ལ་དུངས་སེམས་ཡོད་དགོས། །
ཙ་མ་ར་ལྟར་ཤུལ་བར་དོན་ཆེན་མི་འགྲུབ། །
ཚ་གྲང་ཁྱད་དུ་བསད་ནས་བརྩོན་པ་བསྐྱེད་དེ། །
ཛ་ལང་དྲག་སྤྱོད་རྩུབ་པོའི་གཤིས་ཀ་དོར་ཏེ། །
ཝ་ལེར་ཁྱིམ་ཐབས་བསྐྱང་རྒྱུ་ཁྱོད་ཀྱི་འོས་འགན། །
ཞྭ་གོས་གནས་མལ་བཟང་ངན་ཀུན་ལ་ལྟོས་དང་། །
ཟ་ལུགས་འཐུང་སྟངས་ཡ་རབས་མི་ལ་བསྟུན་དགོས། །
འ་ཅག་ཁྱིམ་དེའི་བདེ་སྡུག་ཡིད་ལ་བཅངས་ཏེ། །
ཡརབས་སྤྱོད་པས་ཉེ་འབྲེལ་ཚང་མར་མཐུན་དགོས། །
ར་ལུག་སྐམ་ཚོང་བྱས་ནས་འཚོ་བ་མ་རོལ། །
ལ་ལུང་གང་སར་སོང་ཡང་མི་ལུགས་ཤེས་དགོས། །
ཤ་ཚའི་གཏམ་བཟང་ཡིན་ཚད་ཡིད་ལ་འཛིན་དགོས། །
ས་རྩོད་ཆུ་རྩོད་ཕྱོགས་ལ་དོགས་ཟོན་བྱེད་དགོས། །
ཧ་ལམ་ནུ་བོའི་བློ་མིག་མཐོངས་རྒྱུ་ཆེ་བས། །
ཧ་ཅང་ཚིག་ཉོག་གཏམ་ལ་དགོས་པ་མེད་ཀྱང་། །
ཨ་མའི་སྙིང་གཏམ་ལྟ་བུའི་ཟོལ་བྲལ་འདི་ནི། །
ཨ་བོའི་སེམས་ཁམས་མ་བདེ་སྨྱུག་རྩེར་འཐོར་སོང་། །
རྔ་ཁུལ་ནས།
53 •



མཐོ་སྒང་གི་རྣམ་ཤེས།
བདེན་དོན་གླུ་རུ་ལེན་པའི་བསམ་གཞིག
རེ་སྐྱིད་རེ་སྡུག་འཛམ་གླིང་མི་ཡི་གྲལ་ན། །
སྣ་ཚོགས་ཆ་འཇོག་བྲལ་བའི་གྲྭ་རྐྱང་སྨྱོན་པས། །
མ་ཡུམ་གངས་རིའི་ལྗོངས་ཀྱི་སྐྱིད་སྡུག་བསམ་ནས། །
བདེན་དོན་གླུ་རུ་ལེན་པའི་བསམ་གཞིག་འཁོར་མྱོང་། །
སྒྱུ་མའི་འཕྲོ་འདུ་རྒོད་པའི་ངང་ཚུལ་བསམ་ན། །
འཇིག་རྟེན་རྟོག་ཚོགས་སྲིན་མོའི་མཆེ་སྡེར་རྣོན་པོས། །
ཁ་བའི་ཞིང་གི་དགེ་མཚན་བརླག་པར་དོགས་ནས། །
སེམས་ཀྱི་སྐྱོ་བས་མ་བཟོད་ས་མཐའ་བུད་འགྲོ། །
བན་བོན་གསར་རྙིང་འཁྲུག་པའི་ལྟ་ངན་ཀློང་ན། །
ཕྲག་དོག་ནད་ཀྱིས་གཟིར་བའི་གོས་དམར་ཅན་གྱིས། །
མཐུན་སྒྲིལ་ལག་གདང་དཀྲིགས་པའི་ངང་ཚུལ་བསམ་ན། །
ང་ནི་སེམས་མེད་བེམ་པོ་ཡིན་ན་འདོད་ཨང་། །
54



-----
བདེན་དོན་གླུ་རུ་ལེན་པའི་བསམ་གཞིག
མི་ཚེ་ཡུན་ཐུང་སྒྱུ་མའི་ཟློས་གར་ཁྲོད་ན། །
རྨོངས་ཞེན་མཁྲེགས་འཛིན་དམ་པོས་རང་རྒྱུད་མནར་བའི། །
རོང་འབྲོག་རྒན་པོའི་ཀླད་པའི་འགུལ་སྐྱོད་བསམ་ན། །
ང་ལ་དུ་མ་རྒོད་ཀྱི་འཛུམ་ཞིག་ཤོར་འདུག །
སྔོན་ཐོན་ཕྱི་གླིང་རྒྱལ་ཁབ་ཚན་རྩལ་རྒྱས་ཀྱང་། །
རང་རིགས་རྙིང་ཞེན་འཁྱགས་པས་བཙན་གྱིས་བསྡམས་ནས། །
ཕུལ་བྱུང་ལྟ་བའི་གོ་རྟོགས་ཞན་རབ་གླེང་ན། །
ང་རང་གཉིད་མ་སད་ཀྱི་འཁྲུལ་སྣང་ཆེ་འདུག །
རྫོགས་ལྡན་གསར་བའི་དུས་ཀྱི་ཡོ་ལང་ཁྲོད་ན། །
སྙིགས་མའི་རང་མཚང་བརྡོལ་བའི་མི་གཤིས་གྱོང་བོ། །
རང་ཉིད་རང་གིས་དྲང་བདེན་རློམ་པར་བསམ་ན། །
སྐྱོ་བའི་བདེན་ཚིག་གཉོམ་པོ་འགོག་ཐབས་མ་བྱུང་། །
ལན་ཆགས་ལས་དབང་བཙན་པོས་བཀོད་སྒྲིག་འོག་ན། །
མཐའ་མེད་འཁོར་བ་སྲིན་མོའི་ངོ་འཛུམ་ཙམ་གྱིས། །
སྐྱིད་སྐྱིད་འདྲ་བའི་མི་རིགས་ཅོལ་ཆུང་བསམ་ན། །
སྐྱོ་བའི་མིག་ཆུ་ཕྲ་མོ་མཁུར་དུ་ལྷུང་སོང་། །
• 55 •



མཐོ་སྒང་གི་རྣམ་ཤེས།
རང་བྱུང་འཇིག་རྟེན་ཟླུམ་པོའི་སྤྱི་ཚོགས་ཁྲོད་དུ། །
བཙན་ཚུགས་ནན་གྱིས་བཟུང་བའི་རྒན་པོའི་རང་གཤིས། །
བསམ་ན་དམར་པོ་སེམས་ཀྱི་སྡུག་བསྔལ་མ་བཟོད། །
བདེན་དོན་ཚིག་གི་སྙན་ངག་ཤར་མར་བྲིས་སོང་། །
《མདོ་ལ་རིང་མོའི་འགྱུར་ཁུག》ཏུ་བཀོད།
• 56 •



ཟུག་གཟེར་གྱི་འཁུན་སྒྲ།
ཟུག་གཟེར་གྱི་འཁུན་སྒྲ།
དམིགས་མེད་བརྩེ་བའི་འོ་མ་དྭངས་མའི་མཚོར། །
སྙིགས་མའི་དུས་ལ་ལྷག་པར་འབུམ་འཁྱིལ་ཞིང་། །
ཐུགས་རྗེའི་དོན་ཡོད་ཞགས་པ་ཉེར་འཆང་བའི། །
ཤེས་རབ་ལྷ་མཆོག་ཡབ་ཡུམ་ཟུང་གིས་སྐྱོངས། །
སྡེབ་ལེགས་ཚིག་གིས་ངོ་དགའ་བཤད་དགོས་མེད། །
མི་བདེན་ཕྱོགས་ཞེན་གཏམ་གྱིས་སྒྲོ་བཏགས་མེད། །
ཐོབ་དང་གོ་སའི་ཕྱོགས་ལ་རེ་ཏོགས་མེད། །
སྙིང་གི་གསང་འཐོར་སྨྲ་ལ་འགོག་ཐབས་བྲལ། །
བགྲེས་པོ་ཁྱིམ་ནས་མ་བསྡད་དགོན་འདབས་སུ། །
བསྙེགས་པའི་ཚུལ་དེ་ཕལ་ཆེར་བཟང་རྟགས་མིན། །
ཁ་བཙན་ཆེ་བའི་ཆུང་མར་འཐབས་འཐབས་ནས། །
རྒྱལ་ཁ་མ་ཟིན་ཨར་ལ་གཏད་པའི་རྟགས། །
，57 •



མཐོ་སྒང་གི་རྣམ་ཤེས།
ཟླ་གཅིག་ཟླ་གཉིས་ཙམ་རེར་དགོན་འདབས་སུ། །
ངག་གིས་བཟླས་བརྗོད་སེམས་ལ་འཆར་ཚུལ་ཉུང་། །
རྐང་ལག་གཉིས་ཀས་དགེ་བའི་ཕྱོགས་ལ་བརྩོན། །
ཡུལ་ལ་འགྲོ་འདོད་བསམ་པའི་རེ་ཐག་ཆད། །
ཅུང་ཙམ་འགོར་རྗེས་སེམས་ལ་འཆར་ཚུལ་མང་། །
བཅོས་མེད་ཁྱིམ་པའི་བྱ་བ་སྟོན་རྒྱུ་མང་། །
གྲྭ་བ་ཆེ་ཆུང་ཀུན་ལ་བརྙས་བཅོས་མང་། །
དགོས་མེད་གཏམ་གླེང་སྣ་ཚོགས་སྨྲ་བ་མང་། །
ཁྱོད་ཅག་ཁྱིམ་པའི་སྐྱོན་མཚང་ས་གཞིའི་རྡུལ། །
མ་མཐོང་གྲྭ་བའི་སྐྱོན་ཆ་ཁབ་མིག་ཙམ། །
མཐོང་ཙམ་ཉིད་ནས་བསྙད་བཏགས་བྱེད་པ་ནི། །
རང་ཉིད་དམྱལ་བ་འགྲོ་བའི་དཔྱང་ཐག་ཅིག །
བསླབ་གསུམ་ངུར་སྨྲིག་གོས་ཀྱིས་བཀླུབས་ཀྱང་རུང་། །
ཚུལ་གོས་ཡ་མ་བརླ་ཞིག་གྱོན་ཡང་རུང་། །
གཙང་ཁྲིམས་ཤེལ་གྱི་བུམ་བཟང་མ་ཆག་ན། །
བསྟན་བཤིག་ཅེས་པའི་མིང་གིས་འབོད་དགོས་མེད། །
58.



ཟུག་གཟེར་གྱི་འཁུན་སྒྲ།
ཤེས་རིག་འབྲི་ཀློག་ཙམ་ཞིག་ཤེས་ཀྱང་རུང་། །
མ་ཤེས་བསླུ་མེད་རྒྱུ་འབྲས་སྐྱོང་བཞིན་པའི། །
བཙུན་པའི་རྟགས་ཙམ་འཛིན་ལ་བསྙད་བཏགས་དང་། །
སྐུར་འདེབས་བྱེད་པའི་ལས་ནི་འོས་ལགས་སམ། །
གོང་ན་བླ་མ་ཟེར་བའི་དབང་ཆེན་ཞིག །
འགབ་ན་དཔོན་པོ་ཟེར་བའི་ཐོབ་ཆེན་ཞིག །
སྲང་ན་ཚོང་རྒན་ཟེར་བའི་ཁ་ཆེན་ཞིག །
བར་ན་གྲྭ་བ་ཟེར་བའི་གཉོམ་ཆུང་ཞིག །
རྒྱ་གོས་གྱོན་པ་ཙམ་ནི་བསྟན་བཤིག་མིན། །
ལྒང་བུ་སྤོ་ལོ་རྩེ་བ་ཞབས་འདྲེན་མིན། །
སྦག་སྦག་འཁོར་ལོ་ཞོན་པ་སྐྱོན་ཆ་མིན། །
དུས་རབས་གསར་བའི་འགྲོས་ལ་ལྷག་པར་བསྟུན། །
སྤྲུལ་སྐུ་དཔོན་པོའི་མིང་ཙམ་བཏགས་ཉིད་ནས། །
སྤྱོད་པ་ལེགས་མིན་ཞིབ་དཔྱོད་མི་བྱེད་པར། །
ཡོད་ཚད་འབུལ་བཞིན་ཡིད་ཆེས་བྱེད་པ་ནི། །
བླུན་རྟགས་སྟོང་གི་ལག་རྗེས་མ་ཡིན་ནམ། །
59 •



མཐོ་སྒང་གི་རྣམ་ཤེས།
དཔོན་དང་ཁྲི་བདག་རྒྱུ་ནོར་བསག་པའི་སླད། །
དབྱར་དགུན་མ་མཆིས་རོང་འབྲོག་སྦྲ་ཁྱིམ་དུ། །
འགྲོ་དོན་ཁོ་ཡིན་ང་ཡིན་རྩོད་གླེང་བར། །
ཨ་ཡེ་རྒན་མོའི་འཚོ་རྟེན་ཟད་ལ་ཉེ། །
གྲྭ་བས་སྤྱི་ཚོགས་དཔལ་ལ་གནོད་ལོ་ཞེས། །
ཏང་གི་ལས་བྱེད་པ་ཡིས་ལྷག་པར་སྨྲ། །
ཁྱོད་ཉིད་ཚིམ་པའི་ཟླ་ཕོག་སྒོར་མོའི་གྲངས། །
སྤྱི་ཚོགས་བཤུ་གཞོག་མིན་ན་ཧ་ལས་པ། །
མགོ་གཡོག་རྫུན་གྱི་ཚིག་དང་མནའ་ཆེན་རེ། །
སྤེལ་བཞིན་རྒྱུ་ལོག་འཛིན་པའི་ཚོང་བ་ཚོས། །
ཡ་གི་གྲྭ་བའི་སྤྱོད་ལམ་མི་མཛེས་ཞེས། །
དམོད་པའི་ཁ་དེ་ཐལ་ནག་དགུ་ཡིས་ཆོད། །
ཨ་ལགས་དཔོན་པོ་ལྐོག་ཟན་མན་ཆད་ནས། །
རི་མཐའི་གནག་རྫི་རྒན་པོ་ཡན་ཆད་ཀྱིས། །
ཁྲིམས་ལྡན་གྲྭ་བར་དམོད་པ་གཅིག་མཐུན་པ། །
བསམ་ཞིང་བསམ་ཚེ་སྐྱོ་བ་ཐེངས་གཅིག་མིན། །
• 60 •



ཟུག་གཟེར་གྱི་འཁུན་སྒྲ།
མདོར་ན་རྣ་ལ་གཟན་པའི་ཁ་མཆུ་མང་། །
ཐམས་ཅད་བསྡུ་ལེན་བྱེད་པ་ངལ་བའི་རྒྱུ། །
སེམས་ལ་དྲན་ཚད་སྨྲ་ལ་ཟད་མཐའ་བྲལ། །
རེ་ཞིག་སྨྱུ་གུའི་ངལ་གསོ་འདི་ནས་འཇོག །
《རྫ་ཆུའི་རླབས་སྒྲ》དེབ་གཉིས་པར་བཀོད།
， 61 •



མཐོ་སྒང་གི་རྣམ་ཤེས།
དེ་རིང་འདི་ལྟར་བསམ།
རྩོད་པ་རྐྱང་བས་ཤེས་བྱའི་མཐའ་མི་རིག །
སྒྲ་སྙན་སྨན་རྩིས་རྐྱང་བས་སངས་མི་རྒྱུ། །
ང་ཆེ་ང་རྒྱལ་རྐྱང་བས་རྒྱུད་མི་བཏུལ། །
ལྷ་ཆོས་རྐྱང་བ་སྒྲུབ་པའི་གནས་མི་རྙེད། །
ཡ་ཐོག་གངས་ཅན་རིག་མཛོད་བདུད་ཀྱིས་བརླག །
མི་འདོད་བདུད་ཀྱི་ཆ་བྱེད་རང་ལ་ཞུགས། །
བླ་དཔོན་ཕལ་ཆེར་འབངས་ཀྱི་ཁྲག་ལ་རྔམ། །
དགེ་འདུན་ཕལ་ཆེར་འཁོར་བའི་བྲན་གཡོག་གྱུར། །
ལྟ་བ་ཁ་འཁྱེར་བ་ལ་རྩོད་གླེང་གཙོ། །
རྩོད་གླེང་རྩོད་པའི་ཕུགས་ན་བསམ་ཚུལ་ཞིག །
བསམ་ཚུལ་མ་མཐུན་དྲན་སྣང་རེ་རེ་ལ། །
ཟུངས་ཁྲག་ཁོལ་མའི་ཐིག་པ་རེ་རེ་འཛག །
62 •



དེ་རིང་འདི་ལྟར་བསམ།
ཡ་གི་ཁྲི་ན་དཔོན་པོ་ལྐོག་ཟན་མང་། །
མ་གིའི་གྲོང་ན་སྤྲང་པོ་ཟས་སློང་མང་། །
དེ་ཡི་བར་ན་སྐྱ་སེར་གྲངས་མེད་ཅིག །
གྲུབ་མཐའི་སླད་དུ་རང་སྲོག་གཏོང་ལ་རིངས། །
འཇིག་རྟེན་འདི་ན་མི་རིགས་འདྲ་མིན་ཞིག
ཀུན་གྱི་རྒྱུད་ན་ཕྱོགས་འཛིན་ངོ་མ་ཞིག །
དེ་ཡི་བར་ན་ཐོབ་ཤོར་རྩོད་པ་ཞིག །
རྩོད་པའི་འབྲས་རྟགས་སྙིང་ནད་ཁུར་བོ་ཞིག །
སྐབས་རེར་དགྲ་ལ་འཕྲད་ཀྱང་དུངས་སེམས་སྐྱེ། །
སྐབས་རེར་གཉེན་ལ་འཕྲད་ཀྱང་སྡང་མིག་བགྲད། །
སེམས་ཀྱི་ཆོ་འཕྲུལ་རེ་རེའི་གསང་ལམ་ན། །
འགྲོ་བ་མི་ཡི་གཤིས་རྒྱུད་རེ་རེར་སྣང་། །
དཔོན་པོའི་བཙན་གྱིས་འབངས་ལ་ཁྲལ་བསྡུ་མང་། །
ཁྲི་ཁའི་བླ་མའི་ཐབས་ཀྱིས་ཟས་ནོར་བསྡུ། །
སྤྲང་པོའི་མཐེ་བོང་སྒྲེང་བཞིན་སློང་མོ་སོགས། །
མི་རིགས་ཅིག་ལ་མཚོན་ན་ཅིས་མི་སྡུག །
63



མཐོ་སྒང་གི་རྣམ་ཤེས།
གོང་ས་དཔོན་པོའི་གམ་དུ་བློན་ཆེན་རེ། །
བློན་ཆེན་རེ་རེའི་རྒྱུད་ན་གཡོ་སྒྱུ་རེ། །
གཡོ་སྒྱུ་དུག་གི་ཚེར་མའི་དབལ་ཁ་ནས། །
འབངས་དང་གཡོག་གི་མི་ཚེ་ཟད་པ་མང་། །
བགྲེས་པོ་རྙིང་ཞེན་ཅན་གྱི་ཀླད་མ་རྒྱས། །
ཕུ་བོ་དཔྱོད་ཤེས་ཅན་ལ་གྲོས་མ་བྱེད། །
དེ་ཡི་བར་ན་གངས་བུ་གྲངས་མེད་ཅིག །
ནོར་གནག་སུག་རྗེས་སྙེག་པ་རྐྱང་བས་བྲེལ། །
2002.2.15ཉིན།
• 64 •



ཤུ་བོའི་ངུ་སྐད་གཉོམ་པོ།
ཤུ་བོའི་ངུ་སྐད་གཉོམ་པོ།
ཡ་གི་རི་ལུང་མཐོན་པོ། །
ཁ་རྡུལ་སྐྱ་བོས་གཡོག་འདུག །
གྲང་ངར་བུ་ཡུག་ཁྲོད་དུ། །
ལང་ཚོའི་ཞབས་རྗེས་ཟད་སོང་། །
སྟོན་མཇུག་སྡོང་ལོ་སེར་པོ། །
མ་སྐུལ་ཕྱོགས་བཞིར་འཐོར་འདུག །
ཁུ་བྱུག་བུ་མོའི་འཕུར་ལམ། །
ཁ་བའི་རྡུལ་གྱིས་བཀག་སོང་། །
ཨ་སྔོན་མཐོངས་ལམ་ཡངས་པ། །
ས་གཞིའི་བགྲོད་ལམ་ཡངས་ཀྱང་། །
སྐྲ་རྩེའི་བསིལ་རླུང་འཇམ་པོ། །
ལྡིང་སྐོར་རྒྱག་དོན་ཅི་ཡིན། །
65་



མཐོ་སྒང་གི་རྣམ་ཤེས།
གཙང་ཆུ་སྔོན་མོའི་བཞུར་རྒྱུན། །
ཆབ་རོམ་ལྕགས་ཀྱིས་སྡོམ་འདུག །
ཉ་ཆུང་གསེར་མིག་ཞིག་ལ། །
དཔྱིད་དཔལ་སྒུག་ཡུན་རིང་སོང་། །
མཐིང་མདོག་བྱ་ལམ་སྙེག་པའི། །
ཟླ་བ་ལྷ་མོ་བཞུད་སོང་། །
འདྲ་མིན་སྐྱེད་མོའི་ཚལ་དུ། །
པད་དཀར་གཉིད་དུ་ལོག་སོང་། །
ཉི་མ་དམར་པོའི་ལས་དབང་། །
ཆུ་ལྷའི་ཕང་རྩེར་ཡིབས་སོང་། །
སྦྲ་ནག་གྲུ་བཞིའི་ནང་དུ། །
རྒན་པོའི་འདྲེ་ལོག་བརྒྱབ་སོང་། །
བྲག་སྐྱིབ་སྡོང་སྐམ་གསེབ་ནས། །
ཁུ་ཏས་ལྡིང་སྐོར་བརྒྱབ་སོང་། །
བྱེའུ་ཆུང་འཇོལ་མོའི་ལས་དབང་། །
དེ་རིང་བྲག་ནས་ཟད་སོང་། །
• 66 •



ཤུ་བོའི་ངུ་སྐད་གཉོམ་པོ།
རི་ལུང་སྟོད་ཀྱི་རྔོན་པ། །
རྫ་འདབས་བརྒྱུད་ནས་སླེབས་སོང་། །
ང་དང་ཡུ་མོའི་ལས་དབང་། །
མདའ་མོ་གཅིག་གིས་ཟད་སོང་། །
2003.4.3ཉིན།
• 67 •



མཐོ་སྒང་གི་རྣམ་ཤེས།
དེ་རིང་གི་བསམ་གཞིག
རེ་སྐྱིད་རེ་སྡུག་འཛམ་གླིང་འཛིན་མའི་ཁྱོན། །
འཆི་བདག་བདུད་ཀྱི་གཡུལ་ངོ་མ་མཐོང་ཚེ། །
ཚུལ་འཆོས་སྤྲེལ་གྱི་འགྲམ་ལྤགས་གྱོན་ཆེ་བས། །
གངས་ལྗོངས་དགའ་མའི་རལ་ཀློང་གདེངས་ཀ་རུ། །
ལོངས་སྤྱོད་ལྡན་པའི་ཕྱུག་པོ་ཡིན་ཡང་རུང་། །
ཤེས་ཡོན་ལྡན་པའི་མཁས་པ་ཡིན་ཡང་ཆོག །
ཉམ་ཆུང་མི་ལ་ཕམ་ཁའི་མཆི་མ་ཞིག །
བསམ་ཞིང་བསམ་ཚེ་སྨྱུག་ཁ་མཆི་མས་རླན། །
རི་ལུང་ཉུལ་བའི་བླ་མ་ཡིན་ཡང་རུང་། །
སྤྱི་ཚོགས་ལས་བྱེད་མི་སྣཡིན་ཡང་ཆོག །
འབངས་ཀྱི་རྒྱུ་ལ་ཞེན་ཆགས་ཟློག་མེད་ཅིག །
བསམ་ཞིང་བསམ་ཚེ་སྨྱུག་ཁ་མཆི་མས་རླན། །
• 68 •



དེ་རིང་གི་བསམ་གཞིག་
མནའ་བཅད་ཡིད་མཐུན་གྲོགས་པོ་ཡིན་ཡང་རུང་། །
ཤ་རུས་ཉེ་བའི་སྤུན་ཟླ་ཡིན་ཡང་ཆོག །
མངོན་ལྐོག་མ་ཐུབ་སེམས་ཀྱི་གསང་བ་ཞིག །
བསམ་ཞིང་བསམ་ཚེ་སྨྱུག་ཁ་མཆི་མས་རླན། །
མགོ་ན་ཐོར་ཅོག་རྫིག་པོ་བཅིངས་ཀྱང་རུང་། །
རོལ་ཆ་བསྣམས་པའི་ཉམས་ཅན་ཡིན་ཡང་ཆོག །
ནོར་གྱི་ཐབས་ལ་བྱང་བའི་ངག་བདེ་བོ། །
བསམ་ཞིང་བསམ་ཚེ་སྨྱུག་ཁ་མཆི་མས་རློན། །
རི་ལུང་ཉུལ་བའི་གནག་རྫི་ཡིན་ཡང་རུང་། །
ཨ་ཁུ་ཨ་མཆོད་རྫུན་མ་ཡིན་ཡང་ཆོག །
གོ་རྟོགས་མེད་པའི་རང་གཤིས་གྱོང་བོ་བོ། །
བསམ་ཞིང་བསམ་ཚེ་སྨྱུག་ཁ་མཆི་མས་རླན། །
འཇིགས་རུང་གཤིན་རྗེའི་རྒྱལ་པོ་ཡིན་ཡང་རུང་། །
ས་གནས་སྐྱོང་བའི་མི་དབང་ཡིན་ཡང་ཆོག །
ལྔ་བདོའི་དུས་ལ་རྒྱུ་འབྲས་གོ་ལྡོག་ཞིག །
བསམ་ཞིང་བསམ་ཚེ་སྨྱུག་ཁ་མཆི་མས་རླན། །
69 •



མཐོ་སྒང་གི་རྣམ་ཤེས།
པགས་ལྷམ་གྱོན་པའི་འབྲོག་པ་ཡིན་ཡང་རུང་། །
རས་རྐྱང་གྱོན་པའི་རོང་བ་ཡིན་ཡང་ཆོག །
མགོ་འཁོར་གླེན་པའི་རྙིང་ཞེན་མཁྲེགས་འཛིན་ཞིག །
བསམ་ཞིང་བསམ་ཚེ་ཡུག་ཁ་མཆི་མས་རླན། །
མཁྲེགས་འཛིན་ལྟ་བའི་འཁྱེར་ཕྱོགས་འགལ་ཡང་རུང་། །
ཕྱོགས་འཛིན་གདོན་གྱིས་རང་རྒྱུད་མནར་ཡང་ཆོག །
བདེན་དོན་དབུ་མའི་ལམ་སྣེ་མི་ཚོར་བ། །
བསམ་ཞིང་བསམ་ཚེ་སྨྱུག་ཁ་མཆི་མས་རླན། །
དཀའ་བའི་ལས་ཀྱིས་མི་ཚེ་ཟད་ཀྱང་རུང་། །
རྒྱུ་ལོག་འཛིན་བཞིན་ཚོང་ལས་བྱེད་ཀྱང་ཆོག །
ལས་ཀྱིས་མ་བསགས་སྐུ་ཟ་སྐུ་འཐུང་ཞིག །
བསམ་ཞིང་བསམ་ཚེ་སྨྱུག་ཁ་མཆི་མས་རླན། །
རྩོད་གྲྭར་འགྲིམ་པའི་རིག་སྒྲ་ཡིན་ཡང་རུང་། །
སེམས་ངོ་སྐྱོང་བའི་རྟོགས་ལྡན་ཡིན་ཡང་ཆོག །
ཀུན་གྱི་རྒྱུད་ན་ངར་འཛིན་ངོ་མ་ཞིག །
བསམ་ཞིང་བསམ་ཚེ་སྨྱུག་ཁ་མཆི་མས་རླུན། །
70 •



དེ་རིང་གི་བསམ་གཞིག
མ་ལ་འཇིག་རྟེན་འདུ་ལོང་གཞུང་ལམ་ནས། །
དྲན་ཐེངས་རེ་རེར་སྙིང་ཁམས་བདེ་དུས་མེད། །
དམར་རྗེན་ཚིག་གི་བརྗོད་མཐའ་ཟད་དུ་མེད། །
སོར་མོའི་སྤྲུག་ཁ་རེ་ཞིག་འདི་ནས་འཇོག །
བཤད་སྒྲུབ་སློབ་གླིང་ནས།
• 71 •



མཐོ་སྒང་གི་རྣམ་ཤེས།
ཁུ་བྱུག་གི་རེ་སྨོན།
རྒྱལ་ཕུར་འཛོམས་པའི་ཁ་སང་ཐོ་རངས་ཀྱི་དུས་སུ། །
ཕ་ཡུལ་དྲན་པའི་གདུང་བ་འགོག་ཐབས་རང་མི་འདུག །
དགེ་མཚན་སྟོང་ལྡན་གངས་ལྗོངས་དྲན་དབང་དུ་འཆར་ཚེ། །
བདག་ཡིད་མཁའ་ལྡིང་དབང་པོའི་གཤོག་རྩལ་ལས་འཕགས་འདུག །
གྲིབ་བསིལ་ལྡན་པའི་སྤྲིན་དཀར་ལྷ་མོ་ཡི་པང་ན། །
གཡུ་འབྲུག་དར་མས་སང་སང་གླུ་ཆུང་ཞིག་གྱུར་ཚེ། །
རབ་མཛེས་ཆུ་སྐྱེས་འདབ་ཕྲེང་ལྷག་ལྷག་ཏུ་བཞད་པའི། །
ཕ་ཡུལ་སྐྱོང་བའི་རེ་བ་འདོར་ཐབས་ཤིག་མ་རྙེད། །
རྨད་བྱུང་གསེར་ལྡན་ལྷ་མོས་གོས་ལྗང་དེ་གྱོན་ཅིང་། །
རྐང་འཐུང་གཞོན་ནུ་དགྱེས་པའི་འཛུམ་ཞལ་རང་ངོམ་ཚེ། །
སྙན་འགྱུར་སྟོང་གིས་སྤུད་པའི་གླུ་དབྱངས་ཤིག་གྱེར་ནས། །
ཤེས་རིག་སྦྲང་རྩི་མངར་མོའི་ཁུ་བ་དེ་འཁྱེར་འོང་། །
72 •



ཁུ་བྱུག་གི་རེ་སྨོན།
ཨེ་མ་སྦྲང་ཆར་འདོད་འཇོ་ཟིམ་ཟིམ་གྱི་ཁྲོད་དུ། །
འཛུམ་མདངས་སྟོང་གིས་བརྒྱན་པའི་མེ་ཏོག་གི་རིགས་ཀྱི། །
དྲི་བསུང་མངར་མོས་ཆོལ་གསུམ་ཁོར་ཡུག་ཀུན་ཁྱབ་ཚེ། །
ལྔ་རིག་དཔག་བསམ་ལྗོན་པའི་ས་བོན་དེ་འཁྱེར་འོང་། །
སྣ་ཚོགས་བྲོ་གར་རྩེན་བཞིན་བར་སྣང་གི་དབྱིངས་སུ། །
སྤྲིན་དཀར་བུ་མོ་གདུང་བའི་མིག་ཆུ་རེ་གཏོར་ཀྱང་། །
འབྲུ་དྲུག་ལྗོན་པ་དགའ་བའི་དབུ་ལོ་དེ་དགྱེ་དུས། །
བཅུ་ཕྲག་རིག་པའི་འབྲས་བཟང་གངས་ལྗོངས་སུ་འཁྱེར་འོང་། །
ནམ་མཁའི་སྐ་རགས་རིང་མོས་གཞལ་བ་ཞིག་མེད་ཀྱང་། །
མཐའ་བྲལ་སྔོ་བསངས་བུ་མོ་སྡུག་གུ་མའི་ངོས་སུ། །
བྱ་རྒྱལ་ཐང་དཀར་རྒོད་ཀྱི་གཤོག་རྩལ་ལ་འཁུ་བཞིན། །
ཤེས་རིག་གསེར་སྒོ་འབྱེད་པའི་ལྡེ་མིག་དེ་འཁྱེར་འོང་། །
ཞིམ་མངར་ལྡན་པའི་རྫ་ཆུ་དྭངས་གཙང་གི་འགྲམ་ན། །
ངང་དང་ངང་མོ་ཕན་ཚུན་རྩེད་འཇོ་ལ་རོལ་ཚེ། །
ཤེས་རིག་མེ་ཏོག་དཀར་པོ་སྙིམ་པ་གང་འཐུ་བཞིན། །
དཔྱིད་ཀྱི་ཕོ་ཉ་ང་རང་ཕ་ཡུལ་དུ་བསླེབ་འོང་། །
• 73 •



མཐོ་སྒང་གི་རྣམ་ཤེས།
ཚང་ཚིང་ནགས་ན་བྱ་དང་བྱེའུ་ཡི་ཚོགས་ཀྱིས། །
དགའ་བ་མ་ནོན་འཕུར་ལྡིང་རྩེད་འཇོ་ལ་རོལ་ཚེ། །
ཉམ་ཆུང་ཁུ་བྱུག་ང་ཡང་ལྗོན་ཤིང་གི་རྩེ་ནས། །
ཤེས་རིགས་དབྱངས་སུ་གྱེར་ནས་གངས་ལྗོངས་སུ་བསླེབ་འོང་། །
ཉ་ཆུང་གསེར་མིག་རྒྱུ་བའི་གཙང་བོ་དེ་བརྒྱུད་བཞིན། །
རིན་ཐང་གཞལ་མེད་ཤེས་རིག་བྱུར་དམར་གྱི་བང་མཛོད། །
འདེགས་པའི་ཀ་བ་རིང་མོ་སྙིང་ཀ་རུ་སྒོམ་སྟེ། །
ཤ་དང་དགོ་བར་འགྲོགས་ནས་གངས་ལྗོངས་སུ་བསླེབ་འོང་། །
དཔྱིད་གསུམ་ལྗང་མྱུག་རྒྱས་པའི་རྩྭ་འཇམ་གྱི་ཐང་ན། །
གཡང་དཀར་ལུག་ཁྱུ་འབའ་བཞིན་རྩེད་འཇོ་ལ་རོལ་ཚེ། །
གངས་ཅན་ལྔ་རིག་གསེར་གྱི་ཤིང་རྟ་ཞིག་དྲུད་ནས། །
མོན་ཡུལ་ནགས་མཐའ་བརྒྱུད་དེ་སྐྱེན་པོ་རུ་བསླེབ་འོང་། །
《གངས་ལྗོངས་དགའ་ཚལ》དུ་བཀོད།
• 74 •



ཁེར་རྐྱང་གི་དྲན་པ།
ཁེར་རྐྱང་གི་དྲན་པ།
སེར་གྱི་ལེར་སྐྱོད་པའི་གསེར་མདོག་གི་མེ་ཏོག །
བསིལ་འཇམ་པོ་རླུང་བུའི་རེག་བྱ་དེ་འཐུ་བཞིན། །
འཛུམ་གེ་སར་ཐིག་ལེའི་འོད་གོར་གྱིས་འཁྱུད་ཚེ། །
དྲིན་མ་ལུས་དུངས་སེམས་ལྷད་མེད་དེ་དྲན་བྱུང་། །
དགོང་ཆུ་ཁུར་བུ་མོའི་མཆི་མ་ཡིས་བྲན་པའི། །
སྤང་མེ་ཏོག་སྣ་བརྒྱའི་གུར་ཁྱིམ་གྱི་དབུས་ན། །
རྐང་དྲུག་ལྡན་སྒྲུང་མས་གཤོག་བྲོ་ནི་འཁྲུབ་ཚེ། །
ཆུང་བྱིས་པའི་དུས་ཀྱི་དགའ་གྲོགས་དེ་དྲན་བྱུང་། །
གནས་མ་ངེས་བསིལ་རླུང་སྐྲ་རྩེ་རུ་ལྡང་ཞིང་། །
ནས་འབྲུ་དྲུག་སྙེ་མ་བར་མེད་དུ་གཡོ་བཞིན། །
སྐྱེས་ཕོ་མོ་ཟོར་ཁ་གླུ་གཞས་ལ་བསྡེབས་ཚེ། །
ངའི་སྲིང་ཆུང་བུ་མོའི་ལས་དབང་དེ་དྲན་བྱུང་། །
• 75



མཐོ་སྒང་གི་རྣམ་ཤེས།
ནགས་འདྲ་མིན་སྟུག་པོའི་རི་སུལ་གྱི་རྩེ་ན། །
བྱ་ཁུ་ལོས་གཤོག་འགྱུར་རྐང་བྲོ་ལ་སྡེབ་བཞིན། །
ངག་སྙན་མོའི་འགྱུར་ཁུག་སྤང་ལྗོངས་ལ་ཁྱབ་ཚེ། །
རྩོམ་རིགས་ཀྱི་གྲོགས་པོ་ལྷན་རྒྱས་དེ་དྲན་བྱུང་། །
མཐོ་གཡའ་སྤང་འཐབ་པའི་རི་ལུང་གི་སྤོ་ནས། །
གར་བསྒྱུར་ཞིང་ལྷང་ལྷུང་གླུ་དབྱངས་ཤིག་གྱེར་བཞིན། །
ཆུ་དྭངས་གཙང་བདུད་རྩི་རང་རྡོལ་དུ་བབས་ཚེ། །
ངའི་དགེ་རྒན་དམ་པའི་ལྷག་བསམ་དེ་དྲན་བྱུང་། །
སྟོད་གངས་དཀར་ལྷུན་པོ་རང་བྱུང་གི་མཆོད་རྟེན། །
མཐོ་རྩེ་མོ་སྤྲིན་གྱི་དར་དཀར་གྱིས་འཁྱུད་དེ། །
རི་སྣ་བརྒྱའི་གོང་ན་ལྷུན་ཆགས་སུ་འགྱིང་ཚེ། །
སྐྱབས་བླ་མའི་གཟུགས་སྐུ་འགོག་མེད་དུ་དྲན་བྱུང་། །
འཛུམ་པོ་ལེ་ཆུ་སྐྱེས་ལྷག་ལྷག་ཏུ་བཞད་ཅིང་། །
ཆུ་དལ་འགྲོ་རིང་མོ་ལྷུང་ལྷུང་དུ་འབབ་བཞིན། །
བྱ་ངང་དང་ངང་མོ་རྩེད་འཇོ་ལ་རོལ་ཚེ། །
ཁེར་རྐྱང་གི་གྲྭ་བའི་ལས་དབང་དེ་དྲན་བྱུང་། །
76 •



ཁེར་རྐྱང་གི་དྲན་པ།
ཡམས་
དུས་གློ་བུར་སྤྲིན་ནག་བྱ་ལམ་ལ་ལྡང་ཞིང་། །
ལྷོ་དབྱར་སྐྱེས་རྔ་གསང་ལྷང་ལྷང་དུ་གྲགས་བཞིན། །
ཆར་སྤྲིན་གྱི་མེ་ཏོག་ཟམ་ཟིམ་དུ་བཀྲམ་ཚེ། །
བརྗོད་མི་བདེའི་སྙིང་གི་རྟོག་ཚོགས་དེ་དྲན་བྱུང་། །
2004ལོའི《གངས་རྒྱན་མེ་ཏོག》དེབ་དང་པོ་རུ་བཀོད།
• 77 •



མཐོ་སྒང་གི་རྣམ་ཤེས།
སྐྱོ་ངོགས་ཀྱི་ཟུག་ངུ།
གངས་དཀར་ས་འཛིན་སོ་འཕྲེང་ལྟར་སྒྲིག་ཅིང་། །
དུས་རབས་ཉེར་གཅིག་ཞི་བདེ་འཕེལ་འགྱུར་ཁྲོད། །
རྨོངས་པའི་གཉིད་ནས་མ་སད་རང་ཉིད་ནི། །
ཡ་ངའི་གནས་མལ་ཞིང་ནས་སུ་ཡིས་འདྲེན། །
ངོ་མའི་བདེན་དོན་མི་འཚོལ་ཀླད་རྙིང་གི། །
བོད་མི་རྗེས་ལུས་ཡིན་པ་རང་ཉིད་ལན། །
ཚན་རིག་མི་མཁོ་སློབ་གྲྭར་མི་གཏོང་ཞེས། །
རྒས་འཁོགས་འཆི་ལ་ཉེ་ཁའི་དམ་བཅའ་གཅིག །
བདེན་པའི་གནས་ལུགས་ཆོས་ཀྱི་སྙིང་པོའི་དོན། །
དོན་གྱིས་འཚོལ་ན་མེད་པ་མ་ཡིན་ཡང་། །
ཕལ་ཆེར་ཆོས་ལ་ཡིད་ཆེས་མི་བྱེད་པ། །
ཆོས་པ་རང་གི་ལན་པ་སུ་ལ་འཇོག །
• 78 •



སྐྱོ་ངོགས་ཀྱི་ཟུག་ངུ།
བླ་དཔོན་རེ་རེའི་བར་ན་འགལ་འདུ་ཞིག །
ཕྱོགས་ཁག་དཔུང་གི་དམག་ལ་སུ་མང་ཞིག །
འཁོར་ཚོགས་ཐོབ་ཤོར་བསམ་པའི་སྡུག་བསྔལ་ཞིག །
དོན་གྱིས་བཤད་ན་ཕོར་ཁ་ཁོ་ནའི་དོན། །
དགོན་པ་དགོན་པའི་བར་ན་ཕྱོགས་ཞེན་ཞིག །
བཙུན་པ་བཙུན་པའི་བར་དུ་ནང་འགལ་ཞིག །
ཕྱོགས་ཁག་གཅིག་ཏུ་འཚོགས་ནས་བརླ་བཙག་ཅིག །
མི་ཚིག་ངོ་ལ་བཤད་པ་སྐྲག་སྣང་ཞིག །
གྲུབ་རྫུན་ཐོར་ཅོག་ཅན་དེར་སྒོར་མོ་མང་། །
དགོན་ཁག་ཕལ་ཆེར་རྒྱུ་ལ་དགའ་ཆེ་བས། །
ཚུལ་འཆལ་རྒན་པོས་བཙུན་པའི་གྲལ་མགོ་ཡང་། །
བསྙེགས་པའི་ལས་དབང་སྒོར་མོའི་དྲིན་གྱིས་ཐོབ། །
སྔ་རབས་བོད་ཀྱི་སྤྲུལ་སྐུ་ཕལ་ཆེར་ཞིག །
སླར་ཡང་འཁོར་བར་འཁོར་བཞིན་འཁོར་བར་སྤྱོད། །
སྔོན་གྱི་མཛད་སྤྱོད་ཉམས་ཏེ་ད་ལྟའི་དུས། །
དགྲ་འདུལ་གཉེན་སྐྱོང་བྱེད་པ་ཁ་མཚར་ཞིག །
79 •



མཐོ་སྒང་གི་རྣམ་ཤེས།
གྲུབ་ཐོབ་ཕུར་ནག་ཅན་དེ་ཆང་ལ་དགའ། །
སྒོར་མོ་མཛའ་མོ་གཉིས་ལ་ལྷག་པར་དགའ། །
འུད་ཀྱིས་ལབ་གླེང་སྨྱོ་བཤད་སྨྱོ་བཤད་ཀྱང་། །
བོད་མིའི་རྒྱུད་ན་དད་པ་ཟློག་མེད་ཅིག །
སྤྲུལ་སྐུ་དཔོན་པོ་གཉིས་ནི་ཤ་དད་ཆེ། །
རྒན་པོ་ཕྲེང་ནག་ཅན་དེ་རྨོངས་དད་ཆེ། །
ངོ་མ་བཤད་ན་དགེ་མེད་སྡིག་མེད་ཀྱི། །
གཡག་རྒན་རོག་པོའི་སྲོག་གི་གཤེད་མ་གཉིས། །
ཁྱིམ་རྒྱུད་གཅིག་ཏུ་སྤྲུལ་སྐུ་མང་མོད་ཀྱང་
། །
ཀུན་གྱི་རྒྱུད་ན་བདག་འཛིན་དམ་པོ་ཞིག །
རྟེན་བཞེངས་ཁ་གཡར་རང་ཁྱིམ་བུ་མོ་ལ། །
རྒྱན་ཆ་ན་ནིང་ལས་ལྷག་ད་ལོ་མང་། །
ཅང་མེད་གྲྭ་རྐྱང་ཞིག་ལ་གཉའ་གནོན་དང་། །
ཤེས་ལྡན་བཙུན་པ་གང་ལ་བརླ་བཙག་མང་། །
བླ་གྲྭ་རླངས་འཁོར་ཅན་ལ་དག་སྣང་དང་། །
ཁྱིམ་ཆེན་དཔོན་པོའི་རིགས་རྒྱུད་བཟང་སྣང་འཆར། །
80 •



སྐྱོ་ངོགས་ཀྱི་ཟུག་ངུ།
འབྱོར་ལྡན་གྲྭ་བ་ཡིན་ཡང་དབང་ཤེད་ཆེ། །
དགོན་པའི་ལས་སྣེ་རྒྱུ་ལ་ངོ་ཐང་ཆེ། །
སྟེང་ན་ཡར་འཐེན་མེད་པའི་གྲྭ་རྐྱང་ལ། །
ཕྲག་ཏུ་ལྕི་བའི་ཆོས་ཁྲིམས་ནན་མོ་ཞིག །
བོད་ཀྱི་སྐུ་དྲག་དོན་གྱི་གཤེད་མ་ཡིན། །
གཤིན་རྗེའི་གཤེད་མ་བར་དོའི་སྣང་བ་ཡིན། །
དྲང་བདེན་གནས་ལུགས་སྐྱོང་བའི་ཤེས་ལྡན་དག། །
བོད་ཀྱི་རྒྱལ་སྲིད་འོག་ནས་གསོན་པར་དཀའ། །
གང་ལྟར་འཇིག་རྟེན་རྒྱུ་འབྲས་གོ་ཟློག་ཅིང་། །
དག་རྫུན་གཉིས་ལས་རྫུན་མ་བྲིན་མཐོང་ནས། །
མཁའ་ལམ་སྙེག་པའི་ཟླ་བ་ལྷ་མོ་ཡང་། །
སྐྱེངས་པས་མ་བཟོད་ཆུ་ལྷའི་ཕང་རྩེར་ཡིབས། །
སེམས་ནས་གང་དྲན་སྨྲ་བའི་རྫ་ཚེ་ལ། །
ལ་ལས་བསྟན་བཤིག་ཟེར་ནས་དམོད་ཀྱང་རུང་། །
ལ་ལས་ངོ་མ་བདེན་གྱིན་བསམ་ན་ཐང་། །
གང་ལྟར་བསམ་ཚུལ་མ་གསང་སྨྱུག་རྩེར་འཐོར། །
• 81 •



མཐོ་སྒང་གི་རྣམ་ཤེས།
དེང་རབས་བླ་མའི་ལུང་རྟོགས་སུ་མཐོ་མིན། །
ནང་ཆེན་རླངས་འཁོར་སུ་བཟང་གང་བཟང་ཡིན། །
འབྱོར་ལྡན་བླ་མ་གཙུག་ཏུ་འཛིན་པ་ནི། །
མི་རིགས་ཀླན་པའི་དག་སྣང་འཇོག་ཚུལ་ལོ། །
རྒྱུ་དང་འབྱོར་བས་གྲོགས་པོ་སྒྲིག་དང་གཅིག །
ཐབས་ཀྱིས་སློབ་བུ་མང་པོ་བསྡུ་དང་གཉིས། །
གྲོང་ཆོག་མཁན་པོའི་ཡོན་བདག་གང་མང་གསུམ། །
དོན་གྱིས་བཤད་ན་ཕྱོགས་ཁག་དཔུང་གི་ཆེད། །
ཁྱོད་ཀྱིས་བལྟས་ན་མི་དེ་བཟང་སྣང་གཅིག །
ང་ཡིས་བལྟས་ན་མི་དེ་ངན་སྣང་གཅིག །
མི་དེའི་ངོས་སུབཟང་ངན་གཉིས་མ་གྲུབ། །
འུ་གཉིས་ལྟ་ཚུལ་མ་མཐུན་འཛིན་ཕྱོགས་འགལ། །
• 82 •



སྙན་རྩོམ་ཐོར་བུ།
སྙན་རྩོམ་ཐོར་བུ།
འཁོར་བ།
མ་དག་རྟེན་འབྲེལ་འཁོར་ལོ་འགྲོས་མྱུར་ཞིང་། །
ལས་ཉོན་ཞགས་པ་ནག་པོས་དམ་ཆེ་བའི། །
སྡུག་ཀུན་སྲིད་མཚོའི་གཏིང་མཐའ་བརྒལ་མིན་ན། །
མནར་མེད་གཤིན་རྗེའི་གྲོང་གི་འཇིགས་པ་མཐོང་། །
སྐྱོ་གདུང་།
ཕམ་ཉེས་ཐོད་དུ་བླངས་པའི་མི་ཡུལ་ནས། །
བསམ་པའི་གོ་རྟོགས་མ་སྨིན་གཉིད་དུ་ལོག །
རང་རྒྱུད་རྣམ་རྟོག་འདྲེ་མོའི་སྤར་ལ་ཚུད། །
བསམ་ན་སྐྱོ་བའི་མིག་ཆུ་ས་ལ་འཐོར། །
སློབ་དཔོན།
གཙུག་ལག་རྒྱ་མཚོའི་དཔལ་ལ་མངའ་བརྙེས་ཤིང་། །
རིས་མེད་ལྷག་བསམ་འཛིན་མའི་མཐོངས་ཡངས་པོར། །
རྨད་བྱུང་ལྔ་རིག་མེ་ཏོག་རྒོད་པ་ཅན། །
ཁྱོད་ལ་འཇིག་རྟེན་སྣང་བའི་སྒྲོན་མེར་འབོད། །
• 83 •



མཐོ་སྒང་གི་རྣམ་ཤེས།
སློབ་མ།
གུས་སྦྱོར་ལྡན་ཞིང་རྣམ་དཔྱོད་ཅང་ཤེས་ལ། །
ལྷོད་མེད་བརྩོན་པ་ལྕག་གིས་ལེགས་བསྐུལ་ཏེ། །
རིག་པའི་ཐང་ཆེན་ཟིན་པའི་རྒྱུག་འབྲས་ལྡན། །
ལེ་ལོའི་གཡང་ལ་མ་ལྷུང་ཨེ་མ་རྨད། །
སྣང་ཞིག་དགོན།
རྔ་ལྗོངས་གཡང་གི་ར་བའི་ཐིག་ལེ་རུ། །
ཐོས་བསམ་དྲིལ་བུའི་དབྱངས་སྙན་ཕྱོགས་སུ་གྲགས། །
གྲྭ་ཁང་རྒྱུ་སྐར་ཐང་ལ་ལྷུང་འདྲ་བའི། །
དགོན་འདི་དག་པའི་ཞིང་མཆོག་གཉིས་པར་འབོད། །
གཙུག་ལག་ཁང་།
ལྟ་བས་མི་ངོམས་་རྒྱ་ཕིབས་འོད་སྣང་གིས། །
རྟ་བདུན་དབང་པོའི་གཟི་བྱིན་དམན་སར་བཀོད། །
ཕྱི་ན་རྒྱུན་གྱི་ངོ་མཚར་ཟད་མེད་པས། །
རྣམ་པར་རྒྱལ་བའི་ཁང་བཟང་སྐྱེངས་པར་བྱེད། །
མཆོད་རྟེན་ཆེན་མོ།
འོག་མིན་ཞིང་གི་རྟེན་གྱིས་མཚོན་པ་མིན། །
དགེ་ལེགས་སྣང་བ་དཀར་པོས་ལེགས་འཁྱུད་ཅིང་། །
ནང་རྟེན་བྱིན་ཅན་སྙིང་ལ་བརྗིད་ཆགས་པའི། །
ལྷ་མིའི་མཆོད་སྡོང་དམ་པ་ཞིང་འདིར་བལྟམས། །
T
84 •



སྙན་རྩོམ་ཐོར་བུ།
བཤད་སྒྲུབ་སློབ་གླིང་།
རྣམ་པར་དགེ་བའི་ཞིང་ཁམས་གཉིས་པ་རུ། །
མདོ་སྔགས་ཤེས་རིག་འོ་མཚོའི་ཀླུང་བརྡོལ་ཞིང་། །
སློབ་ཚོགས་མཐུན་སྒྲིལ་དམ་པའི་གཤིས་འཇམ་ངང་། །
བསྟན་ལ་ལྷག་བསམ་དཀར་བའི་ཞབས་རྗེས་མང་། །
གྲྭ་བ།
རང་ཤག་གནས་མལ་གྲུ་བཞིའི་སྐྱིབས་འོག་ན། །
ཁེར་རྐྱང་འཚོ་བའི་སེམས་ལ་དྲོད་སྣང་ཞིག །
ངུར་སྨྲིག་གོས་ཀྱི་སྣེ་མོ་རླུང་གིས་ཟད། །
ཁྲིམས་ཆེན་ཕྲག་ཏུ་ལྕི་བའི་གཉོམ་ཆུང་ཞིག །
85



མཐོ་སྒང་གི་རྣམ་ཤེས།
སྒོར་མོའི་རང་བཞིན་བརྗོད་པའི་ཀ་ཕྲེང་།
ཀ་ཡེ་ངག་ནས་མི་རྟག་སྨྲ་མཁས་པའི། །
ཁ་བ་རི་བའི་བླ་སྤྲུལ་ཕལ་ཆེར་གྱིས། །
ག་ས་གང་ནས་བསྟན་དོན་ཙམ་བྱེད་པ། །
ང་ཚོའི་ཆེད་མིན་རང་དོན་སྐོར་ལ་དམིགས། །
ཅ་དག་རྒྱལ་བོའི་རྗེས་སུ་འབྲང་ཁུར་གྱི། །
ཆ་ལུགས་ཕྱི་ཚུལ་ཙམ་མཛེས་བཙུན་པ་འགས། །
ཇ་མར་ནོར་དང་སྒོར་མོ་བཙལ་བའི་ཚུལ། །
ཉ་མོ་ཆུ་ལ་འཁོར་དང་གཉིས་སུ་མེད། །
ཏ་ཀུ་འཆང་བའི་རྒས་འཁོགས་བསླེབས་པ་ཚོས། །
ཐ་མ་འཆི་བ་མི་དྲན་སྒོར་དྲན་ཏེ། །
ད་དུང་དགེ་ལ་བརྩོན་པ་རྒྱང་བསྲིངས་ནས། །
ན་ཆུང་བུ་ཕྲུག་དོན་དུ་སྒོར་ལ་འབད། །
• 86 •



སྒོར་མོའི་རང་བཞིན་བརྗོད་པའི་ཀ་ཕྲེང་།
པ་ཊུའི་སྲོལ་བཟང་གནས་ལྔ་རྒྱ་མཚོ་ཆེའི། །
ཕ་རོལ་བརྒལ་བའི་འདུན་པ་ཙམ་ལྡན་པའི། །
བ་ལང་ལས་འཕགས་ན་ཆུང་སློབ་མ་ཚོས། །
མ་འོངས་མདུན་ལམ་སྒོར་གྱིས་ཉོ་བར་བརྩོན། །
ཙ་རི་གནས་མཆོག་འགྲིམ་མིན་རྟོགས་ལྡན་པས། །
ཚ་གྲང་འབད་པས་དགེ་ལ་གཞོལ་མིན་པ། །
ཛ་ལང་དྲག་སྤྱོད་ལས་ཀྱིས་གཞན་དག་ལ། །
ཝ་སྐྱེས་རྣམ་ཐར་སྐྱོང་བཞིན་སྒོར་མོ་གཉེར། །
ཞྭ་མོ་གྲོང་ཆས་གྱོན་པའི་གྲྭ་བཙུན་འགས། །
ཟ་ཁང་ཆང་ཁང་མང་བའི་གྲོང་ཁྱེར་ནས། །
འ་ཅག་ཚུལ་མཐུན་བཙུན་པའི་སྤྱོད་པ་ལ། །
ཡ་མ་བརླ་ཞེས་ཕན་བདེ་སྒོར་ལ་རེ། །
ར་བ་གངས་ཅན་པ་ཡི་སྲོལ་ཙམ་གྱིས། །
ལོ་རྒྱུ་འཛིན་པ་རློམ་པའི་དྲེགས་ལྡན་ཚོས། །
ཤ་ཁྲག་རྟེན་གྱི་ཕུང་བོ་མ་ཞིག་པར། །
ས་སྟེང་འདི་ནས་སྒོར་མོ་དོན་དུ་གཉེར། །
• 87 •



མཐོ་སྒང་གི་རྣམ་ཤེས།
ཧ་ཧ་ཨེ་བདེན་རང་མཉམ་གྲོགས་དག་ལ། །
ཨ་མཚར་རྩེད་འཇོའི་ཚུལ་དུ་བྲིས་ལགས་ཀྱང་། །
ཧ་ཅང་བློ་ཡིས་ཞིབ་མོར་དཔྱད་པ་ན། །
མ་ལ་ཐམས་ཅད་དེ་ལྟར་ག་ལ་ཡིན། །
• 88 •



སྐད་རིགས་མ་ཤེས་ན།
སྐད་རིགས་མ་ཤེས་ན།
—ཁྲིན་ཏུའུ་གྲོང་ཁྱེར་གྱི་སྲང་ལམ་ཞིག་ནས།
དེང་རབས་སྤྱི་ཚོགས་གསར་བའི་ཁྲོམ་ར་ན། །
སྐད་གཉིས་སྨྲ་བའི་ལོ་ཙཱ་དཀའ་མོད་ཀྱང་། །
རེ་ཞིག་མི་རྟོགས་ཐབས་ཟད་བླུན་རྟགས་སྟོན། །
བླུན་པོར་འཕྱ་སྨོད་བྱེད་པ་མི་ཡི་གཤིས། །
དགོས་མཁོའི་ནོར་དང་རེ་བཅོལ་སྨྲ་འདོད་ཀྱང་། །
སྐད་རིགས་མི་ཤེས་མཛུབ་མོས་སྟོན་དགོས་ཚེ། །
གཞན་གྱིས་མཐོང་ན་ཁོང་དགོད་ཤོར་བའི་རྒྱུ། །
རང་སྡུག་བསམ་ན་སྐྱོ་བ་ཁུར་གྱིས་ལྕེ། །
ཁ་སྐད་མ་གོ་ཁ་རོག་ཙོག་དགོས་ན། །
བ་ལང་མིན་ཡང་བ་ལང་རྒན་པོ་བཞིན། །
89 •



མཐོ་སྒང་གི་རྣམ་ཤེས།
མི་འདོད་བཞིན་དུ་མི་འདུག་ཐབས་དང་བྲལ། །
དེ་ལྟ་ན་ཡང་དེ་རིང་ངོ་ཚས་གནོང་། །
རང་རེའི་ཕ་སྐད་ཁོ་ན་ཤེས་ཙམ་གྱིས། །
གཞན་གྱི་སྐད་དང་ཡི་གེ་མ་བསླབ་ན། །
དཀའ་བའི་བྱ་བར་འཕྲད་པ་གྲངས་ལས་འདས། །
ངུ་མ་དགོད་ལས་ཕལ་ཆེར་དུ་རྒྱུ་མང་། །
• 90 •



གྲུ་ཁའི་ཚོར་སྣང་།
གྲུ་ཁའི་ཚོར་སྣང་།
ནུབ་ཁའི་ཉི་མ་ཆུ་ལྷའི་ཕང་བར་ཡིབས། །
སྐྱོ་བའི་འཁུན་སྒྲ་སྒྲོན་མེའི་འོད་ལ་སིམས། །
སེམས་ཀྱི་འཇུ་ཐག་མ་རྙེད་འཇིག་རྟེན་ནས། །
སྐྱོ་བའི་གཞས་ཆུང་ཤོར་བར་འགོག་ཐབས་བྲལ། །
མཁའ་མཐའི་ཐང་དཀར་རྒོད་པོའི་གཤོག་ཟུང་བརྐྱངས། །
འཇིག་རུང་མི་དུར་ཁྲོད་ན་ཕྱི་མིག་སྙེགས། །
རུས་རྐང་སྐམ་པོ་འཐོར་བའི་བརྐྱང་ལུང་ན། །
དར་ལྕེ་རླུང་གིས་ཟད་ནས་སྐྱ་ཤིང་ངེ་།།
མི་རྟག་འཕྲོ་འདུ་རྒོད་པའི་འཇིག་རྟེན་ནས། །
རྟོག་སད་གླུ་སྒྲའི་གོམ་ཁ་འཆལ་མ་འཆོལ། །
རྒྱུ་ཡན་སེམས་པ་ལ་ཁའི་བྱ་སྒྲོ་བཞིན། །
རླུང་འཚུབ་མལ་ནས་རེ་དོགས་སྦུབས་སུ་ལྷུང་། །
•91 •



མཐོ་སྒང་གི་རྣམ་ཤེས།
ལང་ཚོའི་མེ་ཏོག་དུས་ཀྱི་དབང་དུ་བསྐྱལ། །
མི་སྡུག་གཉེར་མའི་ཡ་ཐོད་རིམ་གྱིས་ཁེབས། །
སྟོང་སྣང་ཟིན་མེད་ཅིག་གི་གྲུ་ཁ་ནས། །
མི་ཚེའི་རིན་ཐང་ཚོར་སྣང་ཁ་མོས་ཟད། །
རྫ་རི་མཐོན་པོའི་སྨུག་སྤྲིན་ཐོལ་གྱིས་ལང་། །
ཕུག་རོན་དཀར་མོས་བྲག་ཐེམ་བྱ་སྐྱིབས་སྙེགས། །
མེ་ཏོག་རྐང་གཅིག་གྲང་ངར་བཙན་གྱིས་འདས། །
མྱ་ངན་མིག་ཆུས་སྐུལ་བའི་གཞས་ཤིག་ཤོར། །
ཁ་ཆར་བུ་ཡུག་འཚུབ་པའི་སྟོན་མཇུག་ཏུ། །
ལྕང་ལོ་ཤག་ཤག་འཐོར་བའི་གྲུ་ཁ་ན། །
མཆུ་ནག་ཁྭ་ཏའི་སྟོང་སྐད་རྣ་ལ་གཟན། །
ལྷིང་འཇགས་མཚན་མོའི་གཉིད་དེ་ཅི་ཡང་དཀྲོགས། །
མི་ཚེའི་ལན་ཆགས་ལྕི་མོས་ཕྲག་ཏུ་གནོན། །
ཆུ་རྐྱང་སྐོམ་དུ་འཐུང་ནས་རང་སེམས་གསོས། །
འདས་ཟིན་མྱོང་བྱང་སྐྱ་བོས་ངོ་རྒོལ་འོག །
ཡུན་ཐུང་སྒྱུ་མའི་ཟློས་གར་ལན་གཅིག་སྐོར། །
• 92 •



མས་
གྲུ་ཁའི་ཚོར་སྣང་།
ཐོ་རངས་སྐར་ཆེན་ཤར་ལ་རེ་ཞིང་སྒུག །
བྱ་ཕོའི་སྐད་གསེང་མཐོན་པོས་ཀི་ཞིག་བཏབ། །
སྐྱོ་གདུང་མིག་ཆུའི་མཆི་མ་མཁུར་དུ་ལྷུང་། །
ཀུན་རྟོག་སེམས་ཀྱི་སྡུག་བསྔལ་ཞི་མ་མྱོང་། །
《ཁུལ་བོད་ཡིག་གསར་འགྱུར》དུ་བཀོད།
• 93 •



མཐོ་སྒང་གི་རྣམ་ཤེས།
མེད་པ་ཉེར་བདུན་གྱི་སེམས་ནད།
དགེ་ལེགས་རྣམ་དཔྱོད་བཟང་པོའི་སྤྱན་མངའ་བ། །
རིས་མེད་འགྲོ་ལ་ཐུགས་རྗེས་ཉེར་གཟིགས་ཤིང་། །
ཟླ་བྲལ་རྒྱལ་སྲས་སྟོང་གི་སྟོབས་རྫོགས་པའི། །
ཞིང་འདིའི་དཀོན་མཆོག་དམ་པས་དབྱིངས་ནས་གཟིགས། །
འཇིག་རྟེན་འདི་ན་བདེ་བའི་གོ་སྐབས་མེད། །
ཉམ་ཆུང་མི་ལ་བདེན་པའི་དཔུང་རོགས་མེད། །
བདེན་པའི་གནས་ལུགས་མཁན་ལ་ཡིད་ཆེས་མེད། །
རྫ་བུ་གདོང་སྨེ་བ་དེའི་སེམས་ནད་ཅིག །
ལྐོག་ཟས་ཟ་མི་ཤེས་པའི་རྫོང་དཔོན་མེད། །
རྒྱུ་ལ་སྲེད་པ་བཟོད་པའི་བླ་མ་མེད། །
འཁོར་བའི་བྲན་གཡོག་མ་གྱུར་གྲྭ་བ་མེད། །
རྫ་བུ་གདོང་སྨེ་བ་དེའི་སེམས་ནད་ཅིག །
94 •



མེད་པ་ཉེར་བདུན་གྱི་སེམས་ནད།
དེང་དུས་རྒན་པོའི་ངག་ལ་བདེན་དོན་མེད། །
སྟག་ཤར་གཞོན་ནུའི་རྒྱུད་ན་དགེ་སྡིག་མེད། །
སྲང་གི་སྨད་ཚོང་མ་ལ་ངོ་ཚ་མེད། །
རྫ་བུ་གདོང་སྨེ་བ་དེའི་སེམས་ནད་ཅིག །
ཨ་མ་རྒན་མོའི་ལག་ཏུ་འཁོར་ལོ་མེད། །
ཨ་ཕ་རྒན་པོའི་ལག་ན་འཕྲེང་བ་མེད། །
རྔོན་པ་རྒན་པོའི་རྒྱུད་ན་སྙིང་རྗེ་མེད། །
རྫ་བུ་གདོང་སྨེ་བ་དེའི་སེམས་ནད་ཅིག །
ཕྱུགས་རྫི་རྒན་པོའི་རྒྱུད་ན་གོ་རྟོགས་མེད། །
ཞིང་གྲོང་སློབ་གྲྭའི་གླིང་ན་སློབ་མ་མེད། །
སྦྱངས་བརྩོན་མེད་པའི་མི་རིགས་ཡར་ཐོན་མེད། །
རྫ་བུ་གདོང་སྨེ་བ་དེའི་སེམས་ནད་ཅིག །
བོད་རིགས་གཞོན་ནུ་སྐྱེད་སྲིང་བྱེད་མཁན་མེད། །
ཨ་མྱེའི་རྒྱུད་ན་དེང་རབས་ཀླད་པ་མེད། །
ནང་དམེ་ཁྲག་རྒྱུན་དམར་པོ་བཞུར་མཚམས་མེད། །
རྫ་བུ་གདོང་སྨེ་བ་དེའི་སེམས་ནད་ཅིག །
• 95 •



མཐོ་སྒང་གི་རྣམ་ཤེས།
བོད་མིའི་རྒྱུད་ན་རང་ལ་ཤ་ཞེན་མེད། །
བོད་རིགས་ཉམས་རྒུད་སོང་ཡང་འགྱོད་མཁན་མེད། །
བོད་སྐད་རྣལ་མ་བཤད་པའི་བོད་རིགས་མེད། །
རྫ་བུ་གདོང་སྨེ་བ་དེའི་སེམས་ནད་ཅིག །
སྒོར་མོ་མེད་པའི་མི་ལ་འཇོན་ཐང་མེད། །
ཤེས་ཡོན་ལྡན་པའི་མི་ལ་རིན་ཐང་མེད། །
སྤྲང་པོའི་གྲྭ་རྐྱང་ཞིག་ལ་དབང་ཐང་མེད། །
རྫ་བུ་གདོང་སྨེ་བ་དེའི་སེམས་ནད་ཅིག །
]
དབེན་པའི་རི་ལ་འགྲིམ་པའི་སྒོམ་ཆེན་མེད། །
ལྷ་ཀླུ་བྲན་དུ་བཀོལ་བའི་རྟོགས་ལྡན་མེད། །
སྙིགས་མའི་དུས་ལ་མེད་པའི་གྲངས་མཐའ་མེད། །
རྫ་བུ་གདོང་སྨེ་བ་དེའི་སེམས་ནད་ཅིག །
《མཐོ་སྒང་སྐར་ཆེན》དེབ་དང་པོར་བཀོད།
t
96 •



མཐོ་སྒང་གི་རྣམ་ཤེས།
མཐོ་སྒང་གི་རྣམ་ཤེས།
དཀར་གསལ་ཟླ་བ་སྤྲིན་ནག་ཡོལ་བས་བསྒྲིབས། །
བརྩེག་རིམ་མཐུག་པོའི་ཁ་བས་རི་ལུང་གཡོགས། །
བུ་ཡུག་འཚུབ་མ་རྒོད་པའི་མཐོ་སྒང་ནས། །
དངངས་འདར་ཤིག་ཤིག་བདེན་དོན་གླུ་ཞིག་ལེན། །
དཔའ་ངར་རྫིག་པོས་རི་ལུང་གཉིད་ནས་དཀྲོགས། །
ཨུ་ཚུགས་བསམ་བློས་རྙིང་ཞེན་སྦུབས་སུ་ལྷུང་། །
རང་རློམ་ཟབ་མོས་རང་ཉིད་གཡང་ནས་མཆོང་། །
མདོ་དབུས་ཁམས་གསུམ་ཕལ་ཆེར་གཤེད་རྒྱུད་ཅིག །
རང་གི་ལྟ་བ་རང་གིས་མཆོག་ཏུ་རློམ། །
གཞན་གྱི་ལྟ་བར་ངན་དམོད་རྡོག་མལ་རྗེ། །
ང་ཆེ་སྙམ་པའི་སེམས་རྒྱུད་དྲེད་པོ་དེས། །
རྒྱལ་ཁམས་མིག་གིས་མ་མཐོང་གླེན་རྟགས་ཤིག །
• 97 •



མཐོ་སྒང་གི་རྣམ་ཤེས།
ཀུན་རྟོག་འཁྲུལ་བའི་སེམས་དེར་དགའ་ཐེངས་རེར། །
ཁྱོད་ཀྱིས་མ་ཟསང་ཡིས་མི་ཟ་ཞེས། །
གཅིག་བློ་གཅིག་ལ་གཏད་པ་མང་མོད་ཀྱང་། །
ངོ་གཉིས་གཏམ་གྱིས་ངན་སྨྲ་ཤབ་ཤུབ་མང་། །
བཙུན་པའི་ཁ་གཡར་རྐུན་མས་གཟན་ཤམ་གྱོན། །
རྟེན་བཞེང་ཁག་གཡར་སྲང་ནས་སྒོར་སློང་མཁན། །
ཉམ་ཆུང་སྤྲང་པོའི་ཚུལ་འཛིན་གང་སར་ཁྱབ། །
ཕལ་ཆེར་ཇག་རྐུན་ཡིན་པས་གཟབ་གཟབ་མཛོད། །
ཚུལ་མཐུན་གྲྭ་བའི་ལས་དབང་གཉོམ་དུང་ངེ་། །
རྒྱུ་ཅན་དཔོན་པོའི་སྣང་བ་མཐོ་ཟིང་ངེ་། །
ཨ་མ་རྒན་མོའི་ངོ་གདོང་སྐུ་ངོ་སེ། །
མཐོ་སྒང་རྣམ་ཤེས་དེ་ཡང་སྟོང་ལྷང་ངེ་། །
བདག་འཛིན་འཁོར་བའི་ཞེན་ཆགས་མ་ཆོད་ན། །
བདེན་པའི་གནས་ལུགས་རྟོགས་པ་དེ་བས་དཀོན། །
མཐོ་སྒང་རྣམ་ཤེས་མཛེས་མའི་རྩེད་ར་ནས། །
རབ་རིབ་ནད་རྙིང་ཞིག་ལས་ཐར་མ་སོང་། །
• 98 •



མཐོ་སྒང་གི་རྣམ་ཤེས།
རྩྭ་ས་རྩོད་པའི་རོང་འབྲོག་དཔའ་རྒོད་ཅིག །
གཡོ་ལྡན་ཁྭ་ཏས་སྟོང་སྐད་བཙན་པོ་ཞིག །
བསམ་བློའི་གོ་རྟོགས་མ་སྨིན་མཁྲེགས་འཛིན་ཞིག །
ནང་དམེ་བྱེད་པའི་མི་རིགས་གླེན་པ་ཞིག །
ཨ་རིའི་མཁས་པ་མཐོན་པོའི་ཁྲི་ལ་འཁོད། །
སྔོན་ཆད་བོད་ཀྱི་གཞུང་དྲང་མཁས་པ་རྣམས། །
སྐུ་དྲག་ཕྲག་དོག་ཅན་གྱི་ཁྲིམས་འོག་ཏུ། །
གཡོ་འགེལ་ངན་དུག་བྱས་ནས་གསོན་པར་དཀའ། །
རྙིང་ཞེན་ཟབ་མོའི་ལྟ་བ་སྲ་ཞིང་མཁྲེགས། །
རྒྱང་སྐྱོད་འདུ་ཤེས་མ་སྨིན་སེམས་རྒྱུད་གྱོང་། །
སློབ་གསོས་འགུལ་སྐྱོད་མ་ཐེབས་གླེན་པ་ལ། །
བདེན་པ་བདེན་དྲང་སྨྲས་ཀྱང་གོ་ལོག་ཅིག །
2004.1.12ཉིན།
99 •



མཐོ་སྒང་གི་རྣམ་ཤེས།
སྙིང་གཏམ་འཇོལ་མོའི་གླུ་དབྱངས།
ཀྱེ་མ་ཕྱོགས་ལྷུང་གདོན་གྱིས་རང་རྒྱུད་དེ་མནར་བཞིན། །
ཕུ་ནུ་ནང་དམེ་བྱེད་པ་དཔའ་རྟགས་སུ་ངོམ་པའི། །
ཆང་དགའ་ཀླད་མེད་རྒན་པོའི་བླུན་རྟགས་ལ་མ་སྨོན། །
ཤེས་རིག་སྦྲང་རྩི་བཞེས་ཤིག་བསམ་ཤེས་ཀྱི་གཞོན་ནུ། །
རྣམ་དག་ཤེས་རིག་དཔག་བསམ་ལྗོན་བཟང་གི་ས་བོན། །
སློབ་དཔོན་དམ་པ་བསྟེན་འདི་ངོ་ཚ་ལ་འཁྲུལ་ཞིང་། །
ལྟོ་ཁ་ཟས་ལ་རྔམ་པའི་རྒན་པོ་ལ་འགྲོགས་ནས། །
མི་ཚེ་སྟོང་ཟད་མ་བྱེད་བསམ་ཤེས་ཀྱི་གཞོན་ནུ། །
གྲོང་ཆོག་འདོན་པར་མཁས་ན་རབ་འབྱམས་སུ་རློམ་ནས། །
ཡིད་བདེ་བག་ཕེབས་སྡོད་པའི་རྒན་པོ་ལ་འགྲོགས་བཞིན། །
རྨོངས་པའི་ཞྭ་ནག་གྱོན་ཏེ་ཁེངས་དྲེགས་རང་མ་མཐོ། །
མཐའ་མེད་ཤེས་རིག་ལ་བརྩོན་བསམ་ཤེས་ཀྱི་གཞོན་ནུ། །
i00 •



སྙིང་གཏམ་འཇོལ་མོའི་གླུ་དབྱངས།
ཞེ་ནག་དུག་ཚེར་རྣོན་པོའི་དབལ་སོ་དེ་མངོན་ཞིང་། །
ཁ་མཆུ་རྩོད་གླེང་བྱེད་པ་འགངས་ཆེན་དུ་འཁྲུལ་བཞིན། །
མདའ་ལྔ་སྙིང་ལ་ཟུག་པའི་རྒན་པོ་ལ་མ་འགྲོག །
བྷོ་ཊའི་རིག་གཞུང་སྦྱོངས་ཤིག་བསམ་ཤེས་ཀྱི་གཞོན་ནུ། །
《རྔ་བ་གསར་འགྱུར》དུ་བཀོད།
101 •



མཐོ་སྒང་གི་རྣམ་ཤེས།
ལྷག་བསམ་གྱི་ཟླ་འོད།
སྐུ་གསུམ་འོད་ལྔའི་གུར་ཁང་ནས། །
བརྩེ་བའི་འགྲོ་ལ་རྟག་གཟིགས་པའི། །
སྙིང་རྗེའི་རང་གཟུགས་ལྷག་པའི་ལྷ། །
ཁོ་བོའི་ལྗགས་རྩེའི་པད་མོར་བཞུགས།
དེང་རབས་སྤྱི་ཚོགས་འཕེལ་འགྱུར་ཁྲོད། །
རྒྱ་བོད་སློབ་གྲྭ་ལེགས་འགྲིམ་པའི། །
རྣམ་དཔྱོད་ཡངས་པའི་གངས་སྐྱེས་བུ། །
ཁུངས་ལྡན་ཚད་མའི་རྩོམ་ཞིག་ཕྱིས། །
བསིལ་ལྡན་ཁ་བའི་ཞིང་ཁམས་ན། །
སྔོན་བསགས་ལས་ཀྱི་ས་བོན་ལས། །
ཁྱིམ་གཞི་གཅིག་གི་སྤུན་ཟླར་གྱུར། །
ཕན་ཚུན་དགའ་བའི་རྩོམ་ཞིག་ཕྲིས། །
102 •



ལྷག་བསམ་གྱི་ཟླ་འོད།
ཚན་རྩལ་རིག་པའི་ལམ་བཟང་ལ། །
བསྒྱུར་བའི་རྣམ་པ་ཐན་ལྟས་མིན། །
དངོས་སྣང་རིག་པའི་དུས་རབས་ལ། །
མདུན་སྐྱོད་གླུ་སྒྲའི་རྩོམ་ཞིག་ཕྱིས། །
ལན་ཆགས་ལས་དབང་བཙན་པོའི་འོག །
སྐྱེས་པའི་བུ་ལ་ཤ་ཞེན་ཆེ། །
རྫོགས་ལྡན་གསར་བའི་དུས་རབས་ལ། །
བདེན་དོན་ཚིག་གི་རྩོམ་ཞིག་ཕྲིས། །
སྣང་སྲིད་སྒྱུ་མའི་ཞིང་ཁམས་ན། །
ཕྱི་གླིང་རིག་པས་སྐོར་བཞིན་དུ། །
ལས་ལམ་གསར་བ་བསྐྲུན་པའི་ཕྱིར། །
སྙིང་གཏམ་དམར་པོའི་རྩོམ་ཞིག་ཕྱིས། །
ཡ་ཐོག་མེས་པོས་ཤུལ་བཞག་གི། །
དབྱངས་གསལ་རིག་པའི་བཀའ་གཞུང་ལ། །
རྨད་བྱུང་ཟབ་མོའི་གནས་ལུགས་ཤིག །
བསམ་ན་དན་རྟགས་རྩོམ་ཞིག་ཕྲིས། །
103 •



མཐོ་སྒང་གི་རྣམ་ཤེས།
གངས་ཅན་གཡང་གི་ར་བ་ན། །
མཚར་སྡུག་མངོན་དགུའི་མཚན་མ་འབུམ། །
ལྷ་ཡུལ་ཞིང་གི་དཔལ་འཕྲོག་པས། །
དབུ་མའི་ལམ་གྱི་རྩོམ་ཞིག་ཕྱིས། །
མ་ཡུམ་གངས་རིའི་ཡུལ་ལྗོངས་ན། །
ལྔ་རིག་ལྗོན་པའི་ལང་ཚོ་ཡང་། །
སྨིན་པར་མཚར་བའི་གཏམ་སྙན་མོ། །
གཟུར་གནས་མཁས་པའི་སྨྱུག་རྩེར་དྲངས། །
2003.11. 6ཉིན།
• 104 •



སེམས་ཁོང་གི་འབོད་པ།
སེམས་ཁོང་གི་འབོད་སྒྲ།
ཞག་ལྡན་མ་ཡི་རྩ་འཇམ་ཐང་དུ་གཡང་དཀར་མ་མོས་འབའ་གླུ་ལེན། །
ཤཱ་དང་དགོ་བས་རྩེད་འཇོ་བྱེད་བཞིན་རྒྱ་རྫོང་སྟག་མོར་ཅོ་འདྲི་བ། །
དེ་ལྟ་ན་ཡང་ཚང་ཚིང་ནགས་ཀྱི་འབྲོང་རྒོད་རྭ་རྩེ་རྣོན་པོ་ཅན། །
སྐྱ་རེངས་ལྷ་མོས་ཉི་མ་བསུས་བྱུང་ཁྱོད་ཀྱང་གཉིད་ནས་བསླང་ན་རན། །
ལྷ་ཆེན་ཚངས་པའི་གོས་གདན་ཐོག་ཏུ་རྒྱུ་སྐར་ཕྲེང་བའི་རི་མོ་བཀྲ། །
སྟོན་མཚན་ཟླ་བས་གདུབ་གོར་ངོམ་བཞིན་རྒྱུ་སྐར་ཁྲོད་དུ་ལྟད་མོར་བསླེབས། །
མ་གི་ཡངས་པའི་ནེའུ་གསིང་ཁྲོད་ཀྱི་ཀུན་དྷ་བུ་མོ་གདོང་དཀར་མ། །
ཁྱོད་ཀྱང་གཏི་མུག་གཉིད་ནས་བསླངས་ཏེ་ག་བུར་དབང་པོར་འཛུམ་ན་རན། །
ཨེ་མ་དགུང་སྔོན་ས་ལ་འཕོས་འདྲའི་གང་གཱ་འཛིན་གྱིས་འཁྱུག་རྩལ་ངོམ། །
ལྷུན་པོའི་སྤོ་ནས་ཡན་ལག་བརྒྱད་ལྡན་གཙང་བོ་ལྷང་ལྷུང་ལྟད་མོར་ཆས། །
ཚང་ཚིང་ནགས་ཀྱི་ཁུ་བྱུག་གཞོན་ནུ་ཉིད་ཀྱང་རྨོངས་ནས་གཉིད་འདི་ཅི། །
ད་ནི་བྲེལ་གྱིས་གཤོག་རྩལ་ངོམ་བཞིན་སང་སང་དབྱངས་ཤིག་བསྒྲུགས་ན་
རན། །
105 •



མཐོ་སྒང་གི་རྣམ་ཤེས།
ཀྱེ་ཀྱེ་གངས་དཀར་དབུ་ཞྭ་གྱོན་པའི་ས་འཛིན་རྒྱལ་པོ་བྱང་སེམས་ཅན། །
ཁྱོད་ཀྱང་གཉིད་མཐུག་ལོག་པར་ཡེར་ཏེ་གཙང་ཆུ་སྔོན་མོའི་འགྲམ་ལ་ལྟོས། །
ཉ་སྲམ་མང་པོ་ཕན་ཚུན་རྩེད་བཞིན་ཁྱོད་ཞལ་མཐོང་བར་སྙིང་ལ་ཉལ། །
དེ་ལྟ་ན་ཡང་སྤྲིན་དཀར་གསེབ་ནས་འཛུམ་བཞིན་འཛུམ་བཞིན་རྒོད་ན་རན། །
བཅུ་དྲུག་ལང་ཚོ་རབ་ཏུ་དར་བའི་ཁ་བའི་རྗེས་འཛིན་སློབ་གྲོགས་ཚོ། །
མི་རིགས་སྔོན་ཐོན་ཡོང་བའི་སླད་དུ་བྷོ་ཊའི་རིག་གཞུང་སྦྲང་རྩི་བཅུད། །
འཐུང་བཞིན་ཀུན་ལ་མཐུན་པ་སྤུན་བཞིའི་རྣམ་ཐར་རིང་མོ་སྐྱོང་དང་ལྷན། །
རྨོངས་པའི་ཞྭ་མོ་རྒྱང་དུ་གཡུགས་ཏེ་ཤེས་བྱའི་སྒོ་མོ་འབྱེད་ན་རན། །
《རྔ་བ་གསར་འགྱུར》དུ་བཀོད།
106 •



འཆར་སྣང་གི་སྡུག་བསྔལ།
འཆར་སྣང་གི་སྡུག་བསྔལ།
གྲུབ་མཐའ་ཐོབ་ཤོར་འཐབ་ན་མཁས་རློམ་སྡུག །
དཔོན་གྱིས་ལྐོག་ཟས་ཟ་ན་འབངས་ཀྱི་སྡུག །
རྒད་པོས་ས་རྩོད་བྱེད་པ་ཆུང་མའི་སྡུག །
སྡུག་གསུམ་སྲིན་མོའི་རྐང་རྗེས་བོད་དུ་སྡུག །
དགེ་སྡུག་མི་ཤེས་རྒན་པོ་བར་དོར་སྡུག །
རྒྱུ་ནོར་བསག་མི་ཤེས་པའི་ཁྱིམ་འཛིན་སྡུག །
མི་རིགས་ལས་དོན་མེད་པའི་ལས་བྱེད་སྡུག །
སྡུག་གསུམ་སྡུག་གི་སྡུག་བསྔལ་རང་ལ་སྡུག །
སློབ་མས་གུས་བཀུར་མི་བྱེད་སློབ་དཔོན་སྡུག །
བུ་མོ་གཤིས་རྒྱུད་གྱོང་ན་ཕ་མ་སྡུག །
སྤྲང་བོ་ཟ་ལ་དགའ་ཕྱིར་ཕྱི་ནས་སྡུག །
སྡུག་གསུམ་གནམ་གྱིས་མ་ཁེབས་ཕྱི་ནས་སྡུག །
107



མཐོ་སྒང་གི་རྣམ་ཤེས།
ང་རང་སྐྱེས་སྦྱངས་ཐབས་རྒྱུན་དུ་སྡུག །
སྐབས་རེ་ལོངས་སྤྱོད་དབེན་པས་སེམས་པ་སྡུག །
ང་དང་ང་འདྲའི་ཤེས་མེད་མང་ན་སྡུག །
སྡུག་བསྔལ་རེ་རེ་བསམ་ན་ངུ་རྒྱུ་མང་། །
2003.11.20ཉིན།
• 108 •



རྫུན་མ་དྲུག་
རྫུན་མ་དྲུག
སྙན་ངག་པ་རྫུན་མ།
དབྱངས་གསལ་མི་ཤེས་ཆུ་ཤེལ་གདོང་ལ་ལྷུག །
ཚིག་སྦྱོར་མི་ཤེས་གསེར་སྨྱུག་གོང་ཁར་འཆང་། །
གཞན་རྩོམ་རྐུས་པས་རང་མཚང་ཕྱི་རུ་མངོན། །
སྤྱི་བརྟོལ་གཁྱོད་སྙིང་བོ་དོན་གྱིས་དབེན། །
བླ་མ་རྫུན་མ།
སྒོམ་སྒྲུབ་ཉམས་རྟོགས་མེད་ཀྱང་རང་མཐོང་ཆེ། །
ཤི་བོའི་རྣམ་ཤེས་བཙལ་ཞེས་ཁ་ཕོ་ཆེ། །
རི་སྨྱུང་གཉིས་པའི་ཚུལ་འཛིན་རྔམ་སེམས་ཅན། །
རང་མཚང་མ་སྟོན་གནས་ལུགས་དོན་ལ་གཞོལ། །
རྟོགས་ལྡན་རྫུན་མ།
རྣམ་རྟོག་རྒྱུ་ལས་རང་སེམས་མ་འགོང་ཡང་། །
དངོས་ཀུན་བདེན་མེད་ཡིན་ཞེས་མི་ཅོར་སྨྲ། །
སྤྲོས་མཐའ་བྲལ་བའི་གནས་ལུགས་མི་སྒོམ་པར། །
སྨྱོན་པའི་ངང་ཚུལ་འཛིན་ལ་ཡིད་གཏད་ཅི། །
109



མཐོ་སྒང་གི་རྣམ་ཤེས།
གྲོང་ཆོག་མཁན་རྫུན་མ།
གྲོང་ཆོག་མཁན་པོས་རྔ་རོལ་ཙམ་ཤེས་པས། །
ང་འོ་སྙམ་པའི་ང་རྒྱལ་དགུང་དུ་འཕྱོ། །
རིན་ཐང་ཅང་མེད་གོ་སྐམ་རྒྱབ་ཁུག་གང་། །
རྙེད་པ་ཙམ་གྱིས་རང་སེམས་སྤྲོ་སྣང་སྐྱེ། །
སྔགས་པ་རྫུན་མ།
བཅོས་མིན་དད་ལྡན་ཡོན་བདག་འབོལ་ཁྲིའི་སྟེང་། །
སྐྱེད་རྫོགས་ཟབ་མོའི་ཉམས་ལེན་མེད་གྱུར་ན། །
རྔ་བུབ་དྲག་བརྡུངས་ལན་གྲངས་འབུམ་བྱེད་ཀྱང་། །
འདྲེ་གདོན་བཀར་བའི་ནུས་པ་ཡོད་ལགས་སམ། །
གྲུབ་མཐའ་རྫུན་མ།
རང་ཁུངས་གྲུབ་མཐའི་ལྟ་ཕུག་མི་ཤེས་པར། །
ཕྱོགས་འཛིན་གདོན་གྱིས་མྱོས་པའི་གྲུབ་རྫུ་མཁན། །
གཞུང་ལུགས་ཟབ་མོའི་དགོངས་དོན་ཉག་གཅིག་ཀྱང་། །
འཆད་རྒྱུ་མེད་དེར་བརྟགས་ན་ཨ་ཙ་མ། །
《རྔ་བ་གསར་འགྱུར》དུ་བཀོད།
• 110 •



དུས་རབས་ཀྱི་དྲན་སྐུལ།
དུས་རབས་ཀྱི་དྲན་སྐུལ།
སྣུམ་ཟན་གྲོགས་སུ་བསྟེན་པའི་ལྷིང་འཇགས་ཀྱི་མཚན་མོར། །
དྲན་ཤེས་རྟ་མཆོག་འགྲོས་ཀྱིས་འཇིག་རྟེན་དུ་ཉལ་ཡང་། །
མཐུན་པའི་གྲོགས་ཤིག་མ་རྙེད་མལ་ཁང་ལ་ལོག་ཚེ། །
སོར་རྩེ་སྨྱུག་འཛིན་མཁན་གྱིས་འདི་སྐད་ཅིག་གསོལ་ལོ། །
བདེ་སྡུག་དོ་མི་མཉམ་པའི་ལྷོ་གླིང་གི་དབུས་སུ། །
འགྲུབ་བྱེད་རྟེན་འབྲེལ་ཞིག་གིས་ལམ་མཁན་དེ་བྱེད་ནས། །
རྟོག་བཏགས་ཟག་བཅས་ཕུང་བོ་མགྲོན་པོ་རུ་བསླེབས་པའི། །
འགྲོ་བ་གང་རིགས་མཐུན་པའི་གསེར་ཟམ་ཞིག་གལ་ཆེ། །
རྒན་ལ་གུས་འདུན་ཆེ་བ་གཤིས་རྒྱུད་དེ་དྲུང་རྟགས། །
ཀུན་ལ་མཛའ་མཐུན་སྒྲིག་པ་བྱམས་བརྩེ་ཞིག་ལྡན་རྟགས། །
གནའ་བོའི་གླེན་རྟགས་དོར་བ་ངེས་ཤེས་ཤིག་རྙེད་རྟགས། །
གཅིག་དོན་གཅིག་གིས་བརྩོན་པ་ཕུག་འདུན་ཞིག་འགྲུབ་རྟགས། །
111 •



མཐོ་སྒང་གི་རྣམ་ཤེས།
གཞུང་དོན་ཁུར་དུ་འཁྱེར་བའི་འབངས་སྐྱོང་གི་རྗེ་བློན། །
འདྲེན་བྱེད་དབང་བོས་ཀེམ་ཀེམ་རྒྱང་ལྟ་ཞིག་བྱོས་དང་། །
མ་གི་སྤྱི་ཚོགས་ཁྲོད་ན་འཐབ་རྩོད་དེ་མང་བ། །
མ་བརྟགས་བཏང་སྙོམ་ཞོག་ཅེས་སུ་ཞིག་གིས་བསྐུལ་འོས། །
འདི་ནས་ལྟོས་དང་ཡ་གིའི་རོང་འབྲོག་གི་སྡེ་ན། །
གྲུབ་རྫུན་སྤྱང་ཀི་གཉིས་ཀྱིས་རྒྱུག་འདུར་དེ་བྱེད་པ། །
མི་རིགས་ཀུན་གྱི་འཚོ་ཐབས་མངར་མོ་ཞིག་ཡིན་ནམ། །
རང་གི་ལྟོ་ཟས་ཙམ་ལས་གཞན་དོན་ཞིག་གང་ལགས། །
རི་དྭཊ་གཅན་གཟན་འདབ་ཆཊ་དུད་འགྲོའི་རིཊ་ཡིན་ཡང་། །
སོ་སོའི་རྒྱལ་ཁྲིམས་སྐྱོང་བཞིན་ལ་རྒྱུ་ཞིག་ཡོད་སྐད། །
རྩྭ་ཆུའི་ཐོབ་ཤོར་འཐབ་པ་གདོད་མ་ནས་མ་མཐོང་། །
དེ་ལྟ་ན་ཡང་ང་ཚོར་རྩོད་དོན་ཞིག་གང་ལགས། །
བསིལ་ལྡན་ལྗོངས་ཙམ་མ་ཡིན་གཞན་རིགས་ཀྱི་གོ་ལར། །
ཡབ་མེས་དཔའ་མཛངས་མཁས་དབང་འབུམ་ཕྲག་གིས་
ཤུལ་བཞག །
འགངས་ཆེན་ཤེས་རིག་གསེར་སྦྱངས་བཙོ་མ་ལས་གྲུབ་པའི། །
ཚན་རིག་གསར་བའི་ལག་རྗེས་གྲངས་མེད་ཅིག་བྱུང་ཟིན། །
112 •



དུས་རབས་ཀྱི་དྲན་སྐུལ།
མདོར་ན་རང་རྒྱལ་དཔལ་དང་ཚན་རིག་གི་མཛད་སྒོ། །
མི་ཉམས་རྒྱུན་སྐྱོང་བྱེད་པ་བོད་རིགས་ཀྱི་འོས་འགན། །
བོད་མིའི་ཚན་རྩལ་རིག་པ་རང་རིགས་ལ་མེད་ཅེས། །
བ་ལང་ཀུ་ཅོའི་གཏམ་ལ་རློམ་འཛིན་མཁན་མང་འདུག །
《ཆོས་དུང》དེབ་དྲུག་པའི་སྟེང་བཀོད།
• 113



མཐོ་སྒང་གི་རྣམ་ཤེས།
རིག་པའི་དཔའ་བོ།
རྨད་བྱུང་རིག་གཞུང་རྒྱ་མཚོའི་འཇིངས། །
ཐོས་བརྩོན་གསེར་གཟེངས་ལ་ཞུགས་ཏེ། །
གཞན་དོན་ནོར་བུ་དབྱིག་འཛིན་པར། །
འཛམ་གླིང་མཛེས་པའི་ཉི་མར་འབོད། །
ལུང་དོན་ནགས་པའི་ཕོ་བྲང་ན། །
རྣམ་དཔྱོད་སྡེར་ཁྱིམ་སྟོན་ཙམ་གྱིས། །
ལོག་སྨྲ་ཝ་སྐྱེས་སྐྲག་བྱེད་པ། །
དཔྱོད་ལྡན་རིག་པའི་རྒྱ་སྟག་འབོད། །
ལྔ་རིག་འོ་མའི་ཆུ་གཏེར་འབུམ། །
སྐྱེས་སྦྱངས་རྣམ་དཔྱོད་ཧུབ་གཅིག་གིས། །
འཐུང་བའི་དམ་པ་རང་གཤིས་དྲང་། །
བཤད་སྒྲུབ་བསྟན་པའི་བ་དན་འབོད། །
114 •



རིག་པའི་དཔའ་བོ།
ལྷག་བསམ་ཞིང་ས་གཤིན་པོ་རུ། །
གཞན་དོན་མྱུ་གུ་ཉེར་འཁྲུངས་ནས། །
རིས་མེད་འགྲོ་དོན་ཁུར་བཞེས་པར། །
སྙིགས་མའི་རྣམ་འདྲེན་གཉིས་པར་འབོད། །
རབ་འབྱམས་གཞུང་ལུགས་པད་ཚལ་གཉེན། །
ཟླ་མེད་མཁྱེན་བརྩེའི་གཟི་འོད་འབར། །
ཟབ་དོན་རིག་པའི་མཛོད་འཛིན་པར། །
སྐྱེས་ཆེན་དམ་པའི་མཚན་དུ་འབོད། །
རྣམ་དཔྱོད་འཁྱུག་པའི་རྦ་རླབས་རྩེར། །
སྨིན་པའི་ལྔ་རིག་མེ་ཏོག་དགོད། །
རྒྱལ་བསྟན་འཛིན་པའི་བྱེད་པོ་ལ། །
གངས་རིའི་གཙུག་གི་ཅོད་པན་འབོད། །
འཆད་པའི་སྣང་བས་གཞན་རྒྱུད་གྲོལ། །
རྩོད་པའི་ང་རོས་སོམ་ཉི་སངས། །
རྩོམ་པའི་གླུ་སྒྲས་གཞན་ཡིད་མགུ། །
རིག་པའི་དཔའ་བོ་ཁྱུང་ཆེན་འབོད། །
t
115 •



མཐོ་སྒང་གི་རྣམ་ཤེས།
ཟླ་མེད་ཁྱབ་མཐའི་སྤར་ཁྱིམ་གྱིས། །
རྒོལ་ངན་ལོག་སྨྲ་གཉིས་འཐུང་བརྒྱའི། །
སྤོབས་པ་ཅིག་ཅར་འཕྲོག་མཛད་པར། །
རིག་པའི་དཔའ་བོ་སེང་ཆེན་འབོད། །
2003.3.2ཉིན།
• 116 •



བདེ་སྡུག་གླུ་རུ་ལེན།
བདེ་སྡུག་གླུ་རུ་ལེན།
ཀ་ཡེ་ལན་གཅིག་ཏུ་གསོན་དང་གྲོགས་པོ་དག །
ཁ་དོག་མཛེས་སྡུག་གི་ལང་ཚོ་སྨིན་པའི་སྐབས། །
ག་ལེར་བསམ་གཞིག་གི་མདུན་མ་རྒྱུང་ལ་ཐོངས། །
ང་ཅག་གངས་ཅན་པའི་བདེ་སྡུག་གླུ་རུ་ལེན། །
ཅ་ཅོའི་འཆར་གཏམ་གྱི་གླེང་མོར་དོན་ཡོད་མིན། །
ཆ་ལུགས་རྣམ་འགྱུར་གྱིས་བདེན་དོན་རྙེད་ནི་མིན། །
ཇ་བཟང་ཆང་བཟང་གིས་ཐེངས་གཅིག་མགྲོན་ན་ཡང་། །
ཉ་མོ་ཆུ་རྒྱུག་བཞིན་དཔོན་ལ་གཡོག་དོན་མེད། །
ཏ་ལའི་ལོ་མ་བཞིན་འཇམ་པའི་གདན་ཐོག་ཏུ། །
ཐ་ཆད་རྙིང་ཞེན་གྱིས་རྨོངས་ནས་སྡོད་དགོས་མེད། །
ད་ལྟའི་སྤྱི་ཚོགས་ཀྱི་གོ་རྟོགས་བསམ་གཞིག་ཁྲོད། །
ན་མཉམ་རང་རིགས་ལ་བློ་མཐུན་གྲོས་མོལ་བྱོས། །
117 •



མཐོ་སྒང་གི་རྣམ་ཤེས།
པ་པར་སྐྱོན་བརྗོད་ཀྱིས་གཞན་ལ་གནོད་མ་བྱེད། །
ཕ་རོལ་ལྟ་ལོག་ཅེས་དེར་ཡང་དམོད་དགོས་མེད། །
བ་ལང་རྭ་མེད་དེ་གྲོགས་སུ་བསྟེན་དགོས་མེད། །
མ་འདུག་བཟོ་ལས་ཀྱི་ཕྱོགས་སུ་ཧུར་བརྩོན་མཛོད། །
ཙ་ར་གནག་ཕྱུགས་ཀྱི་སྤྱོད་པ་རྒྱང་དུ་དོར། །
ཚ་ངར་ཤུགས་དྲག་གིས་སྤོབས་པ་ཆེར་བསྐྱེད་ནས། །
ཛ་ཏིའི་དྲི་བསུང་བཞིན་འཐུལ་བའི་སྨན་ལྗོངས་སུ། །
ཝ་ལེར་མདུན་སྐྱོད་ཀྱི་གླུ་སྒྲ་སྒྲོགས་ཤིག་ཨང་། །
ཞྭ་གོམ་གོས་ཤུལ་ཙམ་མེད་པའི་སྡུག་ཡུས་དང་། །
ཟ་མ་ལོངས་སྤྱོད་ཀྱིས་དབུལ་བའི་དཀའ་སྡུག་ལས། །
འ་ཅག་ཕུ་ནུ་ཚོས་ས་རྩོད་བྱེད་པ་ན། །
ཡ་ཆུང་སེམས་ཁོང་གི་ངུ་ངག་དྭངས་ཐབས་མེད། །
ར་བ་གངས་ཅན་གྱི་བུ་ཞིག་ཡིན་ཙ་ན། །
ལ་རྒྱ་སྟོབས་ཤུགས་ཀྱི་དཔུང་བ་མཉམ་གཤིབས་ནས། །
ཤ་ཚ་རང་རིགས་ཀྱི་སྐྱིད་སྡུག་ཐོད་དུ་ལོངས། །
ས་རྩོད་ཆུ་རྩོད་ཀྱི་ལས་ལ་མཇུག་འབྲས་གང་། །
118 •



བདེ་སྡུག་གླུ་རུ་ལེན།
ཧ་ལམ་བསིལ་ལྡན་གྱི་ལྗོངས་ལ་བློ་དཀར་ཞིང་། །
ཨ་མཚར་རྩོམ་རིག་ལ་དགའ་བ་ང་འདྲ་དག །
ཧ་ཅང་སྙན་ངག་གི་ཚིག་སྒྲོས་མེད་མོད་ཀྱང་། །
ཨ་སྔོན་གནམ་འོག་གི་བདེ་སྡུག་གླུ་རུ་ལེན། །
11༠ •



མཐོ་སྒང་གི་རྣམ་ཤེས།
སྐྱོ་སྣང་གི་མཆི་མ།
བློ་ལྡན་རི་བོང་གཞོན་ནུ་མཛའ་གྲོགས་སུ་བསྡེབས་ཤིང་། །
ཟླ་ཤེལ་ཞུན་མའི་འཛུམ་དཀར་དབྱིངས་རིམ་ནས་བཞུད་སོང་། །
མིག་སེར་ཞུག་པ་སྒོ་ཁྲལ་ཁང་ཆག་གི་གསེབ་ནས། །
རྒུད་པ་མགྲོན་དུ་བསུ་བའི་རྟུལ་ཕོད་ནི་མང་འདུག །
དྲོད་འཇམ་འོད་གོར་འབར་བའི་སྣང་བྱེད་ཀྱི་དབང་བོ། །
སྤྲིན་དཀར་འབོལ་ཁྲིའི་གདན་ལས་ནུབ་རི་ལ་ཡིབས་སོང་། །
བྱ་རོག་རྒན་པོ་བྲག་སྐྱིབས་སྡོང་སྐམ་གྱི་གསང་ནས། །
རྟུལ་ཞུགས་འཆང་བའི་ཀི་སྒྲ་ནོར་འཛིན་མས་མ་ཐེག །
ཁ་བའི་རྡུལ་མང་བརྩེགས་པའི་རི་རྒྱལ་གྱི་སྤོ་ནས། །
སྡེར་ཆགས་རྒྱལ་པོའི་གོ་གནས་ལྷ་ཡུལ་དུ་འཕགས་སོང་། །
ཤུལ་ན་གཡོ་ཅན་ཝ་མོས་འོག་སྐད་ཅིག་འདོན་བཞིན། །
རང་མཐོང་ཁྲག་གི་རྦ་ཀློང་མི་ཡུལ་དུ་འཕྱུར་འདུག །
འདྲ་མིན་ཚང་ཚིང་ནགས་ན་བྲེ་སེར་གྱི་འབྲོང་ཁྱུ། །
ལ་རྒྱུའི་སྤོབས་པ་བསྐྱེད་དེ་གཞན་དོན་དུ་ཕེབས་སོང་། །
འཕར་སྤྱང་ཤ་དད་ཅན་དག་དམར་དྲི་ལ་ཆགས་བཞིན། །
• 120.



སྐྱོ་སྣང་གི་མཆི་མ།
ལྟས་ངན་གྲོང་རྒྱུག་བྱེད་པའི་ངང་ཚུལ་འདི་བཙོག་ཨང་། །
གཤིས་རྒྱུད་ངང་དཀར་བུ་མོ་བག་ཡོད་ཀྱི་ངང་དུ། །
ཞིམ་མངར་དུངས་གཙང་ལྡན་པའི་ཆུ་མིག་ལ་འཕུར་སོང་། །
ལྕི་འདམ་ཟས་སུ་རློམ་པའི་མཆུ་ལེབ་ཀྱི་འདམ་བྱས། །
མི་གཙང་བཙའ་ཆུའི་རྐ་ལམ་མི་ཡུལ་དུ་དྲངས་སོང་། །
མཁའ་ལྡིང་མཐང་དཀར་རྒོད་ཀྱིས་ཕྱིར་མིག་ཅིག་འཕངས་ཏེ། །
གངས་འདབས་ནགས་མའི་ཀློང་ནས་ལྷོ་མཐའ་རུ་འཕུར་སོང་། །
ཁྲེལ་མེད་གླག་མོས་བྲག་གི་སྡོང་སྐམ་དེར་འཁྲེང་བཞིན། །
རིགས་མཐུན་བྱ་བརྒྱའི་མལ་ཚང་ཆག་ཀྲུམ་དུ་བཟོས་སོང་། །
ཡབ་མའི་མཁས་མཛངས་ལྡན་པའི་སྨྱུག་འཛིན་གྱི་ཚོགས་རྣམས། །
ཉེས་མེད་བཙོན་ལས་མ་ཐར་ཚེ་སྲོག་ཀྱང་ཤོར་སོང་། །
རྙིང་ཞེན་སྒྲོག་གིས་བཅང་བའི་མཁར་ཤུལ་གྱི་རྒན་པོས། །
འགལ་འདུ་ཁྲག་གི་འཁོར་ལོ་བསྐོར་མཚམས་ནི་མ་བཞག །
འཛམ་གླིང་ཞི་བདེར་འདོད་པའི་སྟོང་སེམས་ཤིག་ཙམ་ལས། །
མཐར་རྒྱ་གཅོད་པའི་བློ་མིག་སྤྲང་འཁྱམ་ངར་མི་འདུག །
བདག་གཞན་གཉིས་ཀ་བསམ་པའི་ན་ཟུག་ཅིག་ལྕི་ཡང་། །
རྩོད་གླེང་ཞུ་བའི་ནུས་པ་སྤྲང་འཁྱམ་ངར་མི་འདུག །
2004ལོའི《ཟླ་ཟེར》དེབ་དང་པོ་རུ་བཀོད།
121



མཐོ་སྒང་གི་རྣམ་ཤེས།
འདས་ཟིན་ལོ་ཟླའི་ངོགས་སུ་བཞུར་
བའི་མིག་ཆུ།
སྟོན་མཇུག་སྡོང་ལོ་སེར་པོ་ས་ལ་འཐོར། །
ལྷགས་འཚུབ་ས་རྡུལ་དམར་པོས་བར་སྣང་གང་། །
སྒེའུ་ཁུང་ངོགས་ནས་ཕྱི་ཡི་རྣམ་པ་ལ། །
ལྟ་བཞིན་ལྟ་བཞིན་དྲན་པའི་འདུ་ལོང་རྒོད། །
སྔོན་སོང་ལས་ལ་ཕྱིར་མིག་འོར་ཅིག་འཁོར། །
ཡ་གི་རྒྱལ་པོར་ངོ་སྲུང་བྱེད་མ་མྱོང་། །
སྤྲང་བོར་འཕྱ་སྨོད་བྱེད་པ་དེ་བས་མེད། །
གཉོམ་ཆུང་ཞིག་གི་ཚུལ་གྱིས་འཚོ་བ་སྐྱེལ། །
ཕྱི་རོལ་རླུང་གིས་དྲ་མིག་གཏོར་ལ་ཁད། །
མི་རྐྱང་འཚོ་བའི་སྙིང་ཁམས་འཐོར་ལ་ཁད། །
འུག་པས་ཐན་སྐད་སྒྲོག་པའི་སྐྱོ་སྣང་གིས། །
མལ་ལ་གཟིམ་ཡང་སྐྱིད་པོའི་གཉིད་མ་བསླེབས། །
ཟ
122 བ



འདས་ཟིན་ལོ་ཟླའི་ངོགས་སུ་བཞུར་བའི་མིག་ཆུ།
ཐོད་པའི་ཨ་ཡིག་རི་མོ་མ་གསུབ་ན། །
མི་ཚེ་ཕྱེད་ཀ་ཕམ་ཁས་ཟད་ཀྱང་རུང་། །
ཡིད་སེམས་ཨ་ཐང་ཆད་ནས་མལ་ཚང་དུ། །
དབུགས་རིང་འཐེན་བཞིན་མི་སྡོད་ཐབས་ཤིག་བཙལ། །
ཁུ་བྱུག་མོན་ལ་འཕུར་ཟིན་སྐྱོ་སྣང་དང་། །
ཁ་ཆར་བུ་ཡུག་རྒོད་པས་སྡུག་ཡུས་གཉིས། །
ལྐོག་གྱུར་ལྷ་ལ་བཅོལ་བའི་གངས་ཐང་ན། །
ཁེར་རྐྱང་འཚོ་བའི་རིན་ཐང་གཉོམ་པོ་ཞིག །
ད་ནངས་མི་རྟག་བསྒོམས་ནས་མཉམ་བཞག་བསྐྱངས། །
དོ་ནུབ་སྙན་གྲགས་བསམ་བཞིན་ནོར་ལ་འབད། །
ཐ་མར་གཉིས་ཀའི་སྣེ་མོ་མ་ཟིན་པས། །
ས་ཐབ་གྲུ་བཞིའི་གམ་དུ་སྐུ་ངོ་སེ། །
ཐོབ་དང་གོ་ས་ཟིན་པའི་ལས་མ་བསགས། །
ཁྲིམས་འགལ་བྱ་བ་བྱེད་ལ་དཔའ་གདེང་མེད། །
སེང་ལྤགས་གྱོན་པའི་འགོང་བོ་རྣ་རིང་འོག །
སྐྱོ་བའི་མིག་ཆུ་བཞུར་བ་སུ་ཡི་ཆེད། །
123 •



མཐོ་སྒང་གི་རྣམ་ཤེས།
སྐྱེ་ས་དམན་སོང་སྙམ་ན་སྐྱོ་སྣང་ཞིག །
དམན་ཡང་དུད་འགྲོ་མིན་པས་དགའ་སྣང་ཞིག །
དགའ་སྐྱོ་འདྲེས་མ་ཞིག་གི་སོ་མཚམས་ན། །
མགྲིན་པའི་ཤུགས་རིང་ལ་ཁའི་རླུང་ལ་འགྲན། །
སྐྱིད་སྐྱིད་འདྲ་བའི་གནམ་འོག་འཇིག་རྟེན་ན། །
ཁྲག་གི་སྙིང་རྩ་དམར་པོར་ན་ཟུག་རྒོད། །
མལ་སྒམ་གྲུ་བཞིའི་གདན་ལ་ཙོག་བུ་རུ། །
ངེས་འབྱུང་ཉག་གཅིག་མ་སྐྱེས་གཉིད་དུ་ལོག །
ཕྱི་ན་མི་ཁའི་བར་གྱི་སྙིང་ཐབས་རྒོད། །
ནང་དུ་རྣམ་རྟོག་འདྲེ་མོའི་རྙི་ལ་ཚུད། །
ཁེར་རྐྱང་འཚོ་བའི་མི་ཚེ་རླུང་གིས་སྐྱོད། །
བསམ་ཞིང་བསམ་ཚེ་དྲན་པ་གྲང་ཤུར་ཤུར། །
ཚེ་ཡི་རྨུ་ཐག་གཉོམ་པོའི་ཁུགས་སོ་ན། །
རྟོག་ཚོགས་སྲིན་མོ་དར་མའི་འཕག་འཚག་གིས། །
ཀུན་གཞིའི་རྣམ་ཤེས་སྡིག་པའི་སྦུབས་སུ་ལྷུང་། །
གཤིན་རྗེས་ཐོང་རྩའི་འཛིན་པར་ངེས་པ་མེད། །
124 •



འདས་ཟིན་ལོ་ཟླའི་ངོགས་སུ་བཞུར་བའི་མིག་ཆུ།
ཕྱུག་པོའི་རྒྱུ་ནོར་བསམ་ན་འགྲམ་ཆུ་ལྡང་། །
ང་ལ་ཅི་ཡང་མེད་པས་ཞེ་རྩ་འདར། །
རང་གི་གཟིམ་ཤག་གྲུ་བཞིའི་སྐྱིབས་འོག་ཏུ། །
ཚུལ་མཐུན་ཆོག་ཤེས་བསྟེན་ནས་སྡོད་མ་ཚུགས། །
འགའ་རེས་འདི་ཕྱིའི་དོན་དུ་བསྙེན་སྒྲུབ་བྱ། །
ལ་ལ་འཚོ་བའི་ཆེད་དུ་ནོར་ལ་འབད། །
གང་ཡང་མི་འཁྱོངས་རྫ་བུ་གདོང་རྨེ་བའི། །
མི་ལོ་སུམ་ཅུ་ཞབས་རྗེས་ཐོར་གྱིས་ཟད། །
འདོད་པའི་གདུང་བ་སེམས་ཀྱི་མལ་སར་ལྷུང་། །
དགའ་སྡུག་མཆི་མའི་བཞུར་རྒྱུན་ཐོལ་གྱིས་བབས། །
མཐོང་ཐོས་རྒོལ་པའི་མ་གིའི་སྲང་བར་ན། །
གཟན་སྣེ་རླུང་གིས་སྐྱོད་བཞིན་གང་དུ་འགྲོ། །
སྣང་ལ་མ་ངེས་པ་ཡི་འཇིག་རྟེན་ན། །
བལྟས་ཚེ་གཤིན་རྗེའི་གྲོང་གི་འཇིགས་པ་ཆུང་། །
གླེང་མོའི་མི་ཁ་དུག་མཚོན་སྨྱུག་མའི་མདའ། །
གཉོམ་ཆུང་འཚོ་བའི་སེམས་ཀྱི་ལྡོག་སྣེར་ལྷུང་། །
125 .



མཐོ་སྒང་གི་རྣམ་ཤེས།
སེམས་ཀྱི་འཕྲོ་འདུ་རྒོད་པའི་སྒྱུ་མའི་གྲོང་། །
རྟག་སྣང་སྒོམ་པའི་ལན་ཆགས་ལྕི་མོའི་དོམ། །
ཕྲག་ཏུ་བླངས་ཏེ་འཁོར་བའི་བྲག་ཐེམ་ན། །
བདེ་བ་མེད་ཀྱང་བདེ་བ་ཡོད་སྣང་ཞིག །
ཁྲ་ཁྲ་སླུ་བྲིད་མང་བའི་ཁྲོམ་ཞིག་ན། །
དེ་རིང་མི་འགྲོ་བསམ་ཡང་དགོས་མཁོ་ཞིག །
སོང་ན་སེམས་རྩ་དཀྲུག་པའི་ཞེན་ཆགས་ཤིག །
ཞེན་ཆགས་ཁུར་ནས་རང་གི་མལ་སར་ལྷུང་། །
2003.9.20ཉིན།
126 •



ཁུ་བོ་དྲན་པའི་ཀ་ཕྲེང་སྦྲང་མའི་གཤོག་སྒྲ།
ཁུ་བོ་དྲན་པའི་ཀ་ཕྲེང་སྦྲང་མའི་
གཤོག་སྒྲ།
ཀ་བ་གདུང་ལྕམ་མེད་པའི་ཁང་ཆུང་གི་དཀྱིལ་ནས། །
ཁ་དོག་དཀར་དམར་ནས་བཟུང་རིག་ལམ་ལ་བརྩོན་དུས། །
ག་ལེར་བདག་ཡིད་ཤེལ་དཀར་མེ་ལོང་གི་ངོས་སུ། །
ང་རང་སྐྱོང་བའི་ཁུ་བོ་འགོག་མེད་དུ་འཆར་འདུག །
ཅ་ཅོའི་སྒྲ་ལྡན་རླངས་འཁོར་ཆུང་ཆུང་ལ་ཞུགས་ཏེ། །
ཆ་མེད་ཡུལ་གྱིས་བསྐལ་བའི་རྒྱང་རིང་ལ་བསྐྱོད་ཚེ། །
ཇ་དང་ཞིམ་མངར་མི་དྲན་སྙིང་ཆུང་གི་དཀྱིལ་དུ། །
ཉ་གང་ཟླ་བཞིན་སེམས་བཟང་ཁུ་བོ་རང་དྲན་བྱུང་། །
ཏ་ག་ར་སོགས་བཞད་པའི་ཆར་དུས་ཀྱི་མཚམས་སུ། །
ཐ་གྲུ་ཡངས་པའི་རྔ་ལྗོངས་བདེ་ཆེན་གྱི་ཞིང་ནས། །
ད་ལྟའི་གྲོགས་དང་ལྷན་ཅིག་ཤེས་རིག་ལ་བརྩོན་དུས། །
ན་རྒས་འཆི་བ་མངོན་བྱུང་ཁུ་བོ་རང་དྲན་བྱུང་། །
པ་ཊུའི་སྲོལ་བཟང་ནོར་མཆོག་མ་ཎི་ཀ་འཆང་ཞིང་། །
ཕ་མ་ལས་ལྷག་སློབ་དཔོན་དམ་པ་ལ་མཇལ་ཚེ། །
127 •



མཐོ་སྒང་གི་རྣམ་ཤེས།
བ་དཀར་འོ་མའི་དཔལ་གྱིས་ཐུགས་རྒྱུད་རང་ཕྱུག་པའི། །
མ་མ་ལྟ་བུའི་ཁུ་བོ་གློ་བུར་དུ་དྲན་བྱུང༌། །
ཙ་མ་ར་ལྟར་ཕྱོགས་བཞི་དོན་མེད་དུ་ཉུལ་བཞིན། །
ཚ་གྲང་དཀའ་བའི་གནད་ལས་སྡུག་བསྔལ་གྱི་ངང་དུ། །
ཛ་ལང་དྲག་སྤྱོད་ལས་ཀྱིས་རང་རྒྱུད་དེ་མནར་སྐབས། །
ཝ་ལེར་དྲིན་གྱིས་བསྐྱངས་པའི་ཁུ་བོ་རང་དྲན་བྱུང་། །
ཞྭ་དཀར་བསྟན་པའི་དར་ཆེན་ནམ་མཁའ་རུ་སྒྲེང་ཞིང་། །
ཟ་འོག་གོས་ཀྱིས་ཀླུབ་པའི་རྡོ་རམ་པ་མཐོང་ཚེ། །
འ་འུར་མིན་པར་སྙིང་ནས་ཁུ་བོ་ཡི་བཀའ་དྲིན། །
ཡ་མཚན་ཁྱད་དུ་འཕགས་ཚུལ་དབང་མེད་དུ་དྲན་བྱུང་། །
ར་རི་ཕྱོགས་ལྷུང་བྲལ་བའི་ཁུ་བོ་ཡི་བཀའ་དྲིན། །
ལ་ལུང་ཀུན་ལ་ཉུལ་ཡང་བརྗེད་ཐབས་རང་མེད་པས། །
ཤ་རུས་གཏིང་ནས་ཁུ་བོ་ཡང་ཡང་དུ་དྲན་བྱུང་། །
ས་སྟེང་འདི་ནས་མཇལ་བའི་སྐལ་བ་དེ་དབེན་འདུག །
ཧ་ཧ་མ་ཡིན་སྙིང་གཏམ་གཡུ་སྦྲང་གི་གཤོག་སྒྲ། །
ཧ་ཅང་སྙན་པའི་སྡེབ་ལེགས་དོན་ལྡན་ཞིག་མིན་ཡང་། །
ཨ་འཐའི་བླུན་རྒན་བདག་གིས་ཤར་མར་དུ་བྲིས་པས། །
ཨ་རོགས་ཤེས་ལྡན་སྐྱེས་བུས་འཐིང་སླད་ཅིག་མ་གནང་། །
《རྔ་བ་གསར་འགྱུར》དུ་བཀོད།
• 128 •



བརྩེ་འདང་གི་གླུ་ཆུང་།
བརྩེ་འདང་གི་གླུ་ཆུང་།
དགུན།
དགུན་གྱི་སྲིན་མོ་ཁྲོ་གཏུམ་ཅན་གྱིས་གཙང་ཆུ་སྔོན་མོ་འཁྱགས་འ་བསྡམས། །
ཆུ་ཤིང་རྒན་པོ་སྐྱོ་བས་གདུང་སྟེ་སྐྲ་ལོ་སེར་པོ་ས་ལ་འཐོར། །
ལྷོ་ཕྱོགས་རླུང་གི་ཤུགས་སྒྲ་ངར་མོས་ཁ་བ་བུ་ཡུག་འཚུབ་མར་བསྐོར། །
ང་ཡང་སྙིང་མཐུན་ཁ་བར་འགྲོགས་ནས་གངས་ལྗོངས་ཡུལ་དུ་ལྟད་མོར་འགྲོ། །
དཔྱིད།
དཔྱིད་ཀྱི་རྒྱལ་མོས་གླུ་དབྱངས་ལེན་བཞིན་འདོད་པའི་ཕོ་ཉ་བསུས་པས་ན། །
རྐང་འཐུང་གཞོན་ནུའི་སེམས་པ་འཁྲེང་བཞིན་སྐྲ་ལོ་སྔོ་ལྗང་ལྷུག་ལྷུག་བཞད། །
གཙང་ཆུ་སྔོན་མོ་འཁྱག་རོམ་ལས་ཐར་ཧ་ཧེའི་གད་མོ་དགོད་བཞིན་རྒྱུ། །
ང་ཡང་རྙོག་བྲལ་ཆུ་བོར་འགྲོགས་ནས་གངས་ལྗོངས་ཡུལ་ལ་ལྟད་མོར་འགྲོ། །
• 129 •



མཐོ་སྒང་གི་རྣམ་ཤེས།
དབྱར།
དབྱར་གྱི་ཀླུ་མོ་འཛུམ་མདངས་ཅན་མས་གདོང་ལ་སྔོ་མདངས་བྱུགས་ནས་
སླེབས། །
སྤྲིན་དཀར་ཕུང་བོ་འཕྱོ་ཞིང་ལྡིང་ལ་གཡུ་འབྲུག་དར་མས་གླུ་སྒྲ་སྒྲོགས། །
སྐྱེད་མོའི་ཚལ་གྱིས་སྦྲང་ཆར་འཐུང་བཞིན་དགའ་བས་བཟི་སྟེ་བར་མེད་གཡོ། །
ང་ཡང་བསིལ་ལྡན་ཆར་ལ་འགྲོགས་ནས་གངས་ལྗོངས་ཡུལ་དུ་ལྟད་མོར་འགྲོ། །
སྟོན་གྱི་དཔལ་མོས་སྨིན་ལེགས་འབྲས་བུའི་གསེར་ལྭ་གྱོན་ནས་སླེབས་བྱུང་
བས། །
རྐང་འཐུང་བུ་མོའི་སྒྲ་འཛིན་རྒྱུན་དུ་སིལ་ཏོག་དམར་པོའི་རྣ་རྒྱན་ངོམ། །
སྟོན་རླུང་བསིལ་མས་སྤྲོ་གླུ་གྱེར་བཞིན་གྲོ་ཞིང་ཡངས་པོར་རྦ་རླབས་བསླངས། །
ང་ཡང་སྟོན་གྱི་དགའ་མར་འགྲོགས་ནས་གངས་ལྗོངས་ཡུལ་དུ་ལྟད་མོར་འགྲོ། །
《གངས་རྒྱན་མེ་ཏོག》དེབ51སྟེང་དུ་བཀོད།
ང་
130 •



མཐུན་སྒྲིལ་ལག་དམ་གྱི་གདམ་པ་སྩོལ་ཆོག
མཐུན་སྒྲིལ་ལག་དམ་གྱི་གདམ་པ་སྩོལ་ཆོག
སྟོན་མཚན་མཁའ་དབྱིངས་ན་འཛུམ་གྱིས་བཞུད་པའི། །
བཅོ་ལྔའི་དུང་ཟླ་དེ་ང་རང་ཡིན་ན། །
སྤྲིན་དཀར་བང་རིམ་གྱི་གདན་དུ་ལྡང་ནས། །
མཚན་མོའི་སྨག་རུམ་དེ་ནུས་མེད་བྱེད་ཆོག །
མཁའ་དབྱིངས་སྤྲིན་རིམ་གྱི་ལྷ་མོས་བསྐྱངས་པའི། །
སྦྲང་ཆར་བསིལ་མ་དེ་ང་རང་ཡིན་ན། །
ནེའུ་གསིང་ལྗང་མདོག་གི་ཁྱིམ་གཞི་བརྒྱུད་དེ། །
སྣ་བརྒྱའི་མེ་ཏོག་ལ་གསོལ་སྟོན་མཛད་ཆོག །
སྤྲིན་དཀར་མཛའ་ན་མོའི་མངལ་ལས་བལྟམས་པའི། །
ཁ་བའི་འདབ་མ་དེ་ང་རང་ཡིན་ན།
ཕ་ས་བསིལ་ལྡན་གྱི་གངས་ཐང་ཡངས་མོར། །
ཁ་བའི་དར་ཆེན་ཞིག་གསར་དུ་གཟུག་ཆོག །
131：



མཐོ་སྒང་གི་རྣམ་ཤེས།
མཐིང་མདོག་ནམ་མཁའ་ན་བརྗིད་བག་ངོམ་པའི། །
ཁྲུང་ཁྲུང་དཀར་མོ་དེ་ང་རང་ཡིན་ན། །
འཇམ་མཉེན་གཤོག་ཟུང་གི་འཕུར་རྩལ་བརྟེན་ནས། །
ཞི་བདེའི་སྒྲོན་མེ་དེ་མཐའ་ནས་སྤར་ཆོག །
རྐང་འཐུང་ལྗོན་བཟང་གི་རྩེ་མོར་སྙེག་པའི། །
ཁུ་བྱུག་གཞོན་ནུ་དེ་ང་རང་ཡིན་ན། །
མོན་ཡུལ་ནགས་ལུང་དེ་རིམ་གྱིས་བརྒྱུད་ནས། །
གངས་ལྗོངས་སྔོན་ཐོན་གྱི་གླུ་དབྱངས་ལེན་ཆོག །
ནགས་མའི་ལྡིང་ཁང་ན་དཔའ་རྩལ་རྫོགས་པའི། །
རྒྱ་སྟག་ཁྲ་བོ་དེ་ང་རང་ཡིན་ན། །
བདེན་དོན་ངར་སྐད་ཀྱི་མཆེ་བ་རྣོན་པོས། །
གཡོ་ཅན་ཁྱི་སྤྱང་གི་སྙིང་རྩ་འགས་ཆོག །
བསིལ་ལྡན་གངས་དཀར་གྱི་རྒྱུན་དུ་འཛིན་པའི། །
གངས་སེང་དཀར་མོ་དེ་ང་རང་ཡིན་ན། །
འདྲ་མིན་སྡེར་ཆགས་ཀྱི་ཁྱུ་ཚོགས་བསྡུ་ནས། །
དབུ་མའི་བདེན་དོན་གྱི་ཚོགས་གཏམ་མཛད་ཆོག །
， 132 •



མཐུན་སྒྲིལ་ལག་དམ་གྱི་གདམ་པ་སྩོལ་ཆོག
ལྷ་ཆེན་རོལ་གནས་ལ་ལྷོད་ཀྱིས་རྒྱུ་བའི། །
སྐར་མ་འོད་ཆེན་དེ་ང་རང་ཡིན་ན། །
སྐྱ་རེངས་ལྷ་མོ་ཡི་བྱང་ལམ་བརྒྱུད་ནས། །
སྣང་བའི་སྒྲོན་མེ་དེ་གདན་འདྲེན་ཞུ་ཆོག །
དྭངས་གཙང་གར་བསྒྱུར་གྱི་རླབས་སྒྲ་སྙན་པའི། །
ལྷ་ཆབ་སྔོན་མོ་དེ་ང་རང་ཡིན་ན། །
ལྷུང་ལྷུང་གངས་ཐང་ན་ཁད་ཀྱིས་བཞུད་ནས། །
མི་རིགས་མདུན་སྐྱོད་ཀྱི་བཀག་རྡོ་བསལ་ཆོག །
འཇིག་རྟེན་སྣོད་བཅུད་ཀྱི་ཚངས་ཐིག་འཛིན་པའི། །
ནོར་འཛིན་སྒེག་མོ་དེ་ང་རང་ཡིན་ན། །
གླིང་བཞིའི་འགྲོ་བ་ལ་གཏེར་ཁ་སྦྱིན་ནས། །
གྲངས་མེད་སྤྲང་ཁྱིམ་དེ་ཕྱུག་པོར་བསྒྱུར་ཆོག །
སྒྲིབ་མེད་ཡེ་ཤེས་ཀྱི་མཁྱེན་རྩལ་སྨིན་པའི། །
བྱང་ཆུབ་སེམས་དཔའ་དེ་ང་རང་ཡིན་ན། །
མ་འོངས་བདེ་སྡུག་གི་བྱ་ར་མཛད་ནས། །
མཐུན་སྒྲིལ་ལག་དམ་གྱི་གདམ་པ་སྩོལ་ཆོག །
133 •



མཐོ་སྒང་གི་རྣམ་ཤེས།
གཤིན་རྗེའི་འཕྲང་ལམ་ན་འཇིགས་ཉམས་ལྡན་པའི། །
ཨ་བ་གླང་མགོ་དེ་ང་རང་ཡིན་ན། །
སྡིག་ཅན་ཤན་པ་ལ་ཁྲིམས་བཅད་བྱས་ནས། །
ལེགས་ཉེས་རྒྱུ་འབྲས་ཀྱི་བླང་དོར་བྱེད་ཆོག །
134 •



འགྲོ་ལམ་རྫུན་མ།
འགྲོ་ལམ་རྫུན་མ།
ཤི་བ་ཞེས་བྱ་བ། བདེ་བླག་ངང་།
ངའི་ལུས་ཐོག་ཏུ་གྲངས་མང་བླངས་མྱོང་།
ང་སྐྲག་པར་མ་གྱུར། ང་དངངས་པར་མ་གྱུར། ང་འཁུམས་པར་
མ་གྱུར་ཏེ།
འགྲོ་འོང་། སྐྱེ་འགག .འཕེལ་ལྟུང་།
ཐམས་ཅད་གྲོལ་བའི་དོན་དུ་ཤར་རེར་བསམས། ཡིན་ནའང་།
ཕ་ཡུལ། དགའ་བ་བརྒྱད་དང་འཇིགས་པ་བཅུ་ཡིས་བསྐོར་
བའི་ཕ་ཡུལ།
ཆགས་སྡང་གི། དགེ་སྡིག་གི། ཞི་དྲག་གི་ཕ་ཡུལ།
ཕ་ཡུལ་ན། ངའི་བུ་མོ་གཅིག་པུ་ལུས་ཡོད།
ཕ་ཡུལ་གླེང་ཚེ། ངའི་མིག་མདངས་ཇེ་འཇམ་དུ་གྱུར།
སྐད་གདངས་ཀྱང་ངང་བ་ཞིག་འཇོ་སྒེག་གིས་དལ་བུར་རྒྱུ་བ་འདྲ།
བདེན་ཏེ། དེ་དུས། ནམ་མཁའ་འདིར།
འཇའ་འོད་ཅིག་ངང་གིས་ཤར་བ། ངའི་དྲིན་ཅན་རྩ་བའི་
• 135 •



མཐོ་སྒང་གི་རྣམ་ཤེས།
བླ་མ་ཡིན་ལས་ཆེ།
རི་རྩེ་འདིར། འོད་ཕུང་གཉིས་ཡུན་གྱིས་རྒྱུ་བ། ངའི་བྱམས་སེམས་
དཀར་བའི་ཡབ་ཡུམ་ཡིན་ལས་ཆེ།
མཚོ་ཁ་འདིར། ངང་མོ་ཞིག་སྐྱོ་བས་འགྲོ་བ། ངའི་ཕྱི་ཐག་རིང་
བའི་ཆུང་མ་ཡིན་ལས་ཆེ།
སྡོང་རྩེ་འདིར། ཁུ་བྱུག་ཅིག་རྨོངས་པས་གྲགས་པ། ངའི་དུངས་
སྣང་གསོ་བའི་བུ་མོ་ཡིན་ལས་ཆེ།
ད་ལྟ། བྱ་གོང་མོ་ཞིག་འདི་ཕྱོགས་ན་གྲགས་ཤིང་།
སྦྲང་ཆར་བསིལ་མ་ཞིག་ཀྱང་ས་སིལ་འབབ་བཞིན་འདུག
ཨ་མ་ལགས། ང་གྲང་གི།
ང་ངོ་མ་གྲང་གི་ཡ།
ཨ་མ་ལགས།
ད་ནི་ངས། འཁོར་བའི་སྡོང་མགོ་ནས།
དྲུག་འགྱུར་ལྷང་ལྷང་། སྐད་སྙན་ཐེངས་གསུམ་པ་སྒྲོག་མ་ཐུབ་ལ།
མཐར་ཐུག་གི་བརྩེ་དུངས་ཁ་ནས། གཟབ་ནན་གྱིས།
སྤུ་གྲི་ཡི་རྣོ་ཚད་ལེན་མ་ཐུབ། ཀྱེ་ཧུད། ཨ་མ་ལགས།
ང་གྲུང་གི། འཁོར་བའི་འདམ། མི་ཡི་ཁོག་ནས།
ང་ངོ་མ་གྲང་གི་ཡ། ཨ་མ་ལགས། ང་ངོ་མ་གྲང་གི།
སྒོ་མོ་དེ་ཇི་ལྟར་བཙལ་ཡང་རྙེད་མ་བྱུང་མོད།
ང་ཐག་རིང་དུ་འགྲོ་མ་ཕོད།
136 •



འགྲོ་ལམ་རྫུན་མ།
འདོད་པའི་ཁམས། བདེ་བ་དྲུག་དང་སྡུག་བསྔལ་གསུམ་གྱིས་
བཟུང་བའི་འདོད་པའི་ཁམས།
ཡང་བའི། སྐྱི་གཡའ་བའི། འཇིགས་རུང་གི་འདོད་པའི་ཁམས།
འདོད་ཁམས་ན། ངའི་རྣམ་ཤེས་ཁོ་ན་འཁྱམས་ཡོད།
འདོད་ཁམས་གླེང་དུས། ངའི་སེམས་པ་བཟི།
ལུས་པོ་ཡང་ཤིང་བལ་རླུང་གིས་བསྐྱོད་པ་འདྲ།
བདེན་ཏེ། དེ་དུས།
ཞིམ་མངར་ལྡན་པ་རྒུན་ཆང་ཡིན།
དྲོད་འཇམ་ལྡན་པ་སྒེག་མོ་ཡིན།
སྙན་འཇེབས་ལྡན་པ་གཞས་ཆུང་ཡིན།
ད་ལྟ། ཁྭ་ཏ་ནག་པོ་ཞིག་ལྷབ་ལྷབ་འདི་ཕྱོགས་ན་འཁོར་ཞིང་།
རླུང་ནག་འཚུབ་མ་ཞིག་ཀྱང་ལང་ལོང་དུ་གཡོ།
ཨ་མ་ལགས། ང་སྐྲག་གི། ང་ངོ་མ་སྐྲག་གི།
ད་ནི་ང་། སྒོ་མོ་གཞན་ཞིག་ནས།
འཛུམ་མདངས་ཤིག་ཤིག སྒེག་ཉམས་ཀྱིས་ཡལ་མ་ཐུབ་ལ།
དམིགས་མེད་ཀྱི་རིགས་ལམ་ཁ་ནས། ནན་ཏན་གྱིས།
དགྲ་སྟ་ཡི་ཟབ་ཚད་འཇལ་མ་ཐུབ། ཀྱེ་ཧུད། ཨ་མ་ལགས།
ང་སྐྲག་གི། འདོད་པའི་ཚལ། མི་ཡི་ལུས་ནས།
ང་ངོ་མ་སྐྲག་གི་ཡ། ཨ་མ་ལགས། ང་ངོ་མ་སྐྲག་གི།
• 137 ，



མཐོ་སྒང་གི་རྣམ་ཤེས།
དབྱངས་ཅན་མ།
དབྱངས་ཅན་མ། ཁྱོད་རང་གང་དུ་ཡོད།
ཁྱོད་བཞུགས་གནས་ཀྱི་ཞིང་ཁམས་གང་དུ་ཡོད་མི་ཤེས་ལ།
ཁྱོད་ཀྱི་བཞིན་མདངས་ཀྱི་མཛེས་སྡུག་གསར་བ།
ངག་རིག་གི་མཛའ་གླུ་སྙན་མོ།
ང་ལ་བསྩལ་ན་ཨེ་ཆོག དབྱངས་ཅན་མ།
ངས་ཉིད་ཀྱིས་མཚན་ཙམ་དང་འདྲ་སྐུ་ཁོ་ན་རུམ་ནས་ལོ་ཟླ་ཟད་སོང་།
མདང་དགུང་རྨི་ལམ་གྱི་ཞིང་ཁམས་འགྲིམ་དུས།
ཤེལ་དཀར་པི་ཝང་གི་རམ་འདེགས་འོག
ངག་རིག་གི་མེ་ཏོག་དཀར་བོ་ང་ལ་སྩོལ་བ་རྨིས་བྱུང་།
རྨིས་པ་དེ་ནི་ངོ་མ་བདེན། དབྱངས་ཅན་ལྷ་མོ།
མཁའ་དབྱིངས་ཀྱི་ཟླ་བ་མཐོང་བྱུང་།
ཟླ་བ་མཐོང་ཐེངས་རེ་ལ་གོ་ཐོས་དང་སྒྲ་སྤྱིའི་རྟགས་ཀྱིས།
འཇམ་ལྷོད་ལྷོད་ཀྱི་འཛུམ་ཆུང་། དུང་ལྷང་ལྷང་གི་མགྲིན་
དབྱངས།
དཀར་ལ་འཇམ་པའི་བྱད་བཞིན་སོགས།
，
138 •



དབྱངས་ཅན་མ།
ངའི་ཡིད་ན་ཡོད་དབྱངས་ཅན་མ།
གཟི་འོད་ཀྱི་མཛེས་སྡུག་ཟླ་བ་བཞིན།
ངའི་སྤྱི་གཙུག་ནས་འཛུམ་དུས།
ཁྱེད་ཀྱི་ངག་རིག་གི་དབྱངས་རྟ་གླིང་བུ་བཞིན།
ངའི་མགྲིན་པ་ལ་རོལ་དུས།
མི་ཡུལ་གྱི་མཛེས་སྡུག་ཡོད་ཚད།
ཁྱོད་དགྱེས་ཕྱིར་དུ་འབུལ་ཆོག་ཨང་།
2001.4. 10ཉིན།
• 139 •



མཐོ་སྒང་གི་རྣམ་ཤེས།
སྐྱེས་ལྷ།
དུང་མདོག་གི་གངས་ཐང་ནས།
ངས་རྟོག་སད་ཀྱི་ཀི་སྒྲ་ཁྱོད་ལ་བཏབ།
གནམ་སྔོན་མོས་མནར་གཅོད་ཀྱི་ཚོར་སྣང་འོག་
མཐོ་སྒང་ན་སྙེག་པའི་ཕུགས་བསམ་གྱི་ལབ་རྩེ་ཞིག
དུས་དེ་ནས་ཁྱོད་ཉིད་དགུང་དུ་བསྟོད།
གཡུ་འབྲུག་དང་བསང་དུ་མཉམ་དུ་དགུང་ནས་བསྟོད།
ལྷ་རྒྱལ་གྱི་རྨུ་ཐག་རིང་མོ་རླུང་གིས་སྐྱོད།
ཚོན་མདོག་གི་རླུང་རྟ་བསང་དུད་དང་མཉམ་དུ་དགུང་ལ་འཕུར།
དེ་རིང་གི་རླུང་རྟ་དེ།
སང་ཉིན་གྱི་ཞི་བདེ་ཁོ་ནའི་ཆེད་ག་ལ་ཡིན།
ངོ་སོ་བསྟོད། སྐྱེས་ལྷ། གྲོགས་ལྷ།
ཐོབ་འདོད་པའི་གཟི་བརྗིད་ཀྱི་དཔའ་ཉམས།
དཔའ་ཉམས་གསོན་པོ་ཞིག་གི་སྤར་ཁྱིམ་དུ།
སྟོབས་ཤུགས་ཀྱི་རླུང་རྟ་ཡར་ལ་མཆོད།
140



སྐྱེས་ལྷ།
ང་སོང་ས་ནས་ཁྱོད་ཉིད་བསྟོད་ལ། ཁྱོད་ཉིད་མཆོད།
ངའི་གྲིབ་གཟུགས་དང་མཉམ་དུ་ཁྱོད་ཉིད་ཡོད་དམ།
ཨ་མས་བཤད་པ་ལྟར་ན་ཡོད་ཟེར།
ཨ་མས་བཤད་པ་དེ་བདེན་ཤས་ཆེ།
ང་ཁྱོད་ལ་འགྲོགས་ནས་ཁྱོད་ཉིད་མཆོད་ཁོ་ཐག་ཡིན།
ངའི་སྐྱེས་ལྷ། ངའི་གྲོགས་ལྷ།
2002.1.20ཉིན།
141 •



མཐོ་སྒང་གི་རྣམ་ཤེས།
ཨ་ཇོ།
ཀྱེ། རྐང་གཉིས་ཀྱི་རྗེ་བོ་ཨ་ཇོ།
མི་ལོ་ཁྲི་ཕྲག་གི་ལོ་རྒྱུས་རིམ་གྱིས་བརྒལ་ཞིང་།
སྒྲིབ་མེད་ཡེ་ཤེས་ཀྱི་སྤྱན་གྱིས་གསལ་ལེར་གཟིགས་དུས།
འཇིག་རྟེན་གྱི་བདེ་སྡུག་གམ།
སུ་ཞིག་གི་སྡུག་བསྔལ་གྱི་བཙོན་ཁང་མཐོང་།
ཀྱེ། རྐང་གཉིས་ཀྱི་ཨ་ཇོ།
སེམས་ཅན་མང་པོ་ཞིག་གི་སྤྱི་གཙུག་ན་འབར་བའི་ཨ་ཇོ།
ཁྱོད་ཀྱིས་བསྐོར་བའི་བཀའ་འཁོར་རེ་རེས།
ལྷ་ཀླུ་མི་གསུམ་གྱི་ཞིང་ཁམས་གསོན་པོར་གྱུར།
ད་དུང་། ཁྱོད་ཕེབས་ཤུལ་གྱི་ཞབས་རྗེས་རེ་རེ་ལ།
མན་དྷ་ར་བའི་མེ་ཏོག་རེ་རེ་བཀོད་པ་སུ་ཞིག་གི་དད་འདུན་
མཚོན་བྱེད།
ཀྱེ། རྐང་གཉིས་ཀྱི་རྗེ་བོ་ཨ་ཇོ།
འཇིག་རྟེན་གྱི་ཕམ་ཉེས་ཡོད་ཚད་འཁུར་བའི་འགྲོ་བ་དག
འཆི་སྲིད་ལ་གནས་ཤིང་གཉོམ་དུང་ངེ་ཡོད་པའི་འཁོར་བ་པ།
• 142



ཨ་ཇོ།
ཁྱོད་ཀྱི་རླབས་ཆེན་ཐུགས་བསྐྱེད་ཟབ་མོའི་ཕོ་བྲང་དུ་ཚུད་དེ།
ཤམ་བྷ་ལ་ཡི་ཞིང་ཁམས་ན་མགྲོན་དུ་བསུས།
ཀྱེ། རྐང་གཉིས་ཀྱི་རྗེ་བོ་ཨ་ཇོ།
ལྷ་མེད་གཞན་དོན་གྱི་དམ་བཅའ་བསྙོན་དུ་མེད་པའི་ཨ་ཇོ།
རིས་མེད་སེམས་ཅན་གྱི་སྡུག་བསྔལ་ཕྲག་ཏུ་ལྕི་བ་ངེས་ཤེས་སོང་།
ད་དུང་། ཁྱོད་ཀྱི་ཉེ་འཁོར་ལ་རྒྱལ་སྲས་ཡོད་ཚད།
གཞན་དོན་གྱིས་བྲེལ་ཞིང་གཞན་དོན་ལ་དམིགས་པ་རྐྱང་
རྐྱང་རེད་ཨང་།
2002.1.27ཉིན།
༡ 143 •



མཐོ་སྒང་གི་རྣམ་ཤེས།
ཐང་དཀར་རྒོད་པོ།
མཐིང་མདོག་མཁའ་དབྱིངས་ཀྱི་ཉི་ཟེར་འོག་
དྲི་གཞོན་རླུང་བུ་རི་ལ་ཤོར།།
ལོ་རྒྱུས་ཀྱི་དཔུང་བ་ཤུལ་དུ་བཞག་སྟེ།
ཐང་དཀར་གྱི་རྒོད་པོ་གང་དུ་གཤེགས།
མཐོ་སྒང་གི་སྐར་ཆེན་མང་པོའི་འཛུམ་མདངས་ལ།
སྤྲིན་གསེབ་ཀྱི་ཟླ་བ་ལྷ་མོའི་མིག་ཆུ་ལུད།
གཡུ་འབྲུག་དར་མས་གླལ་བ་འཐེན་བཞིན་ཚང་ལ་ཡིབ།
ཐང་དཀར་རྒོད་པོ་གང་དུ་གཤེགས།
ཁོད་ཀྱིས་འཛམ་གླིང་ལ་ཞི་བདེའི་ཆེད་དུ་མི་རིགས་ཤིག་གི་བདེ་སྡུག་
གླེང་མྱོང་ལ།
སོང་ཤུལ་གྱི་རྐང་རྗེས་གསལ་ཕྱིར་ལོ་རྒྱུས་ཀྱི་ཡིག་ཚང་བཞག
ཀ་མད་སུམ་ཅུའི་དབྱངས་རྟ་གྱེར་བཞིན།
ཁྱོད་རང་གང་དུ་གཤེགས།
144



ཐང་དཀར་རྒོད་པོ།
ཁྱོད་གཤེགས་ཤུལ་ན།
མི་རིགས་ཤིག་གི་དྲོད་ཁོལ་གྱི་ཚོར་སྣང་ཡོད་ཚད།
འཁྱག་སིབ་སིབ་ཀྱི་མིག་ཆུ་དང་མཉམ་དུ།
གཙང་ཆུ་སྔོན་མོའི་བཞུར་རྒྱུན་ལ་འཐིམ།
དེ་རིང་རྒྱལ་ཕུར་གཉིས་འཛོམས་ཀྱི་ཉི་མ་ཡིན་པས།
ངས་ཁྱོད་ལ་རེ་སྒུག་གི་ཐལ་སྦྱོར་ཐུགས་ཀར་གཏད་དེ།
ཉི་ཟླའི་བར་མཚམས་ན་བལྟས་ནས་ཡོད།
ཐང་དཀར་རྒོད་པོ་མྱུར་དུ་ཕེབས་ཤོག
• 145 •



མཐོ་སྒང་གི་རྣམ་ཤེས།
ཕྱིར་ཕེབས་མཛོད།
དུང་ཟླ་དཀར་པོ།
ལང་ཚོ་གསར་བ་ཞིག་གི་མངར་ཁ་ངོམ་ནས།
གཟན་ལ་འཁོར་བའི་ཐང་དཀར་བཞིན།
དགུ་ཚིགས་ཀྱི་ཐུ་འོག་ནས།
སུ་ཞིག་ལ་ཆགས་ཀྱིན་ཡོད།
མཐིང་མདོག་གསར་བ་ཞིག་གི་བྱ་ལམ་བརྒྱུད་ནས།
རང་ཉིད་ལ་དབང་བའི་གདུབ་གོར་དང་ལང་ཚོ་ཡོད་ཚད།
རྒྱུ་སྐར་ཁྱུ་གཅིག་ལ་མཛེས་སྡུག་གི་ཕྱིར་དུ་
ཕངས་སེམས་དང་ཆགས་ཞེན་ཅི་ཡང་མེད་དེ།
ཡོད་ཚད་ནས་ཡོད་ཚད་ཕུལ་ཟིན་པས།
སུ་ཞིག་གི་ཁྱོད་ལ་བཀའ་དྲིན་མི་བརྗོད།
ད་དུང༌། དུང་ཟླ་དཀར་པོ།
དགུ་ཚིགས་ཀྱི་ཐུ་འོག་ནས།
སུ་ཞིག་མཛེས་སྡུག་ངོམ་བཞིན་ཕྱི་མིག་ཅེར།
ལྷག་བསམ་མཚོན་བྱེད་ཀྱི་དུང་མདོག་གི་ལང་ཚོ།
146 •



ཕྱིར་ཕེབས་མཛོད།
མི་ཡུལ་ལ་བཞག་སྟེ།
སྤྲིན་གསེབ་བརྒྱུད་ནས་ནུབ་ཕྱོགས་ཀྱི་ལྷུན་པོའི་སྤོ་ནས།
བཞུད་འགྲོ་བ་བདེན་ནམ།
རང་བྱུང་ཤེལ་དཀར་གྱི་ལྷུན་པོས་ཀྱང་།
ཐལ་སྦྱོར་སྙིང་གར་གཏད་དེ།
ཀྱེ། དུང་ཟླ་དཀར་པོ།
ཕྱིར་ཕེབས་མཛོད། ཕྱིར་ཕེབས་མཛོད་དང་།
ངས་དུང་སེམས་ཀྱིས་བསྐྲུན་པའི་ལྷ་དར་རིང་མོ།
མཛེས་སྡུག་གིས་བཞེངས་པའི་འཛུམ་མདངས་རེ་རེས།
ཁྱོད་ལ་བསུ་མ་བྱེད་བཞིན།
དགུ་ཚིགས་ཀྱི་མཐོངས་ལམ་ན།
རྒྱུ་སྐར་མང་པོའི་འདུ་འགོད་ལ་ཅེར་ནས་ཡོད་ཟེར།
བཤད་སྒྲུབ་སློབ་གླིང་ནས་བྲིས།
， 147 •



མཐོ་སྒང་གི་རྣམ་ཤེས།
ང་རང་།
ང་རང་། ཉམ་ཆུང་གི་མིག་ཟུང་གཡོ་ཕྱོགས་ནས།
གཟེབ་ཏུ་ལྷུང་། སྐར་མདའ་བཞིན།
རླུང་གིས་གཙེས།
བྱེའུ་ཆུང་བཞིན། དངངས་ཤིང་འདར།
ཁྭ་ཏའི་ཐན་སྐད་དང་། ཇག་རྐུན་ཁྱུ་གཅིག་གི་སྤར་ཁྱིམ་ནས།
འཕག་འཚག་རྒྱག་དུས།
ལྷིང་འཇགས་ཀྱི་རི་ལུང་ཀུན།
གཉིད་ནས་དཀྲོགས་སོང་།
ང་རང་། ཁྲེལ་དགོད་ཀྱིས་སླུ་བྲིད་མོད་ས་ནས།
འདས་ཟིན་གྱི་གཏམ་རྒྱུད་གླེང་དུས།
ནུས་མེད་ཀྱི་རྐང་སུག་ས་རུ་འབྲད་ཀྱང་།
གཞན་དབང་དུ་ཚུད་པའི་ངོ་གདོང་། མེ་ཕུང་བཞིན།
ཚ་སྲེག་གེ། ཟུངས་ཁྲག་གི་འཕར་རྩི།
རྟ་རྒོད་བཞིན། རྐག་དི་རེ།
མིག་ཆུའི་རྡོག་པ་ས་ལ་འཐོར་དུས།
• 148 •



ང་རང་།
ཡོད་ཚད་ལ་འོ་བརྒྱལ་བཟོས་སོང་།
ང་རང་། སྟོང་ལྷང་ལྷང་གི་གཟིམ་ཤག་ནས།
གློ་བུར་ནད་ཀྱིས་གཟེར་ཏེ། ཆུ་འགྲམ་གྱི་ཉ་མོ་བཞིན།
ན་ཟུག་རྒོད་དུས། ལས་དབང་གི་མནར་གཅོད་འོག་ཏུ།
འདང་བརྩེ་དང་རེ་འདུན་ཅི་ཡང་མེད་ལ།
མཚོན་གྱིས་བརྒྱབ་པའི་བསེ་རུ་བཞིན་གཅིག་པུར་ལོག་དུས།
ལྷག་བསམ་ལྡན་པའི་དགེ་རྒན་དང་།
སྙིང་གྲོགས་ཁྱུ་གཅིག་ལ།
སེམས་ཚེགས་བཟོས་སོང་།
149 •



མཐོ་སྒང་གི་རྣམ་ཤེས།
ཐེངས་གཉིས་པར་སླེབ་དུས།
གོ་སྐབས་ཤིག་ལ་བརྟེན་ནས་གནམ་འོག་གི་འཇིག་རྟེན་ན།
ཐེངས་གཉིས་པར་སླེབ་དུས།
ངའི་གྲིབ་གཟུགས་ལ་རྗེས་གཅོད་མེད་ལ།
བདེན་ཁ་དང་། རིན་ཐང་ཡང་མེད།
ངོ་མ་བདེན།
དེ་དུས་ཚེ་སྲོག་གི་དཔུང་ཁག་བརྟེན་པའི་སྨོན་པ་མེད།
སྟོང་ལྷང་ལྷང་གི་དྲན་པ་མེ་ལྕེ་བཞིན།
འཕུར་སྐྱོད་ཀྱི་བང་ཁ་ཞན།
ང་རང་སྒྲོན་མེ་ཞིག་གི་ཐུ་འོག་ན། གཉོམ་ཆུང་ངེར་ཡོད།
ངོ་མ་བདེན། ཅི་ཞིག་གི་ཆེད་དུ།
ནམ་ཡང་ངུ་ངག་གི་གཅོང་རོང་བརྒྱུད་བཞིན།
ལན་ཕྲན་དེའི་སྣེ་མོར། མཚམས་དེར།
རི་རྩེ་ན་དར་ལྕོག་ཞིག་གི་སྐྱོད་སྟངས་དང་།
ལབ་རྩེའི་རྨུ་ཐག་ཕྲ་མོའི་འཕུར་སྟངས་ཤིག་གིས།
ངའི་སེམས་ལ་སྙིང་སྟོབས་དང་སྤོབས་པ།
• 150 •



ཐེངས་གཉིས་པར་སླེབ་དུས།
ད་དུང་དམ་འཛིན་གྱི་དུས་ཚོད་ཅིག་སླར་ཡང་བཙལ་དགོས་བྱུང་།
ངོ་མ་བདེན།
ད་ནི་རྐང་གླིང་སྐྱ་བོའི་ངུ་སྐད་བྲལ་ཕྱིར།
ཕྱི་རོལ་གྱི་ནམ་ཟླ་དགུན་ལ་སླེབས་ཀྱང་།
སློབ་དེབ་ཀྱི་ཡིག་ཕྲེང་གསེབ་ནས།
མངར་སྐྱུར་ལྡན་པའི་སྙན་ངག་གི་ཞིང་ཁམས་བསྐྲུན་རྒྱུ་དེ།
ཁོའི་སེམས་ཀྱི་དམ་བཅའ་དང་པོ་ཡིན།
ངོ་མ་བདེན།
བོད་ཡིག་གསར་འགྱུར་དུ་བཀོད།
151 •



མཐོ་སྒང་གི་རྣམ་ཤེས།
ངས་འདི་ལྟར་བསམ།
1
བགྲོད་ཟིན་པའི་ཞབས་རྗེས་ཀྱི་ཕ་ཁྱིམ་ཁྲོད་དུ།
དགའ་འོས་པའི་ཁྱོད་ཀྱི་རླུང་རྟ།
ཁྱོད་ཀྱི་རླུང་རྟ་ལ་འཕུར་རྩལ་གྱི་སྟོབས་ཤུགས་ལྡན།
སྟོབས་ཤུགས་དེ་བུ་རྒོད་པོ་ཞིག་གི་གཟི་དཔལ་ཡིན་ལ།
སྟོབས་ཤུགས་དེ་ཕ་ཁྱིམ་ཞིག་གི་རྒྱལ་དར་ཡང་ཡིན་ཆོག
2
ངོ་མའི་གནས་ལུགས་ཀྱི་སྐད་ཆ་ཞིག་བཤད་ན།
སྐབས་ཤིག་ལ་ངས་འདི་ལྟར་བསམ།
བདེན་དཔང་མེད་པའི་ཕྱོགས་ལྷུང་གི་ལོ་རྒྱུས་དག་
བླུན་པོ་དག་དང་དུས་རབས་ཤིག་གི་རྫུན་ཕུག་ཡིན་ལ།
ལོ་རྒྱུས་དེ་དག་མཁས་པ་ཞིག་གི་ཕམ་ཉེས་རེད།
152 •



ངས་འདི་ལྟར་བསམ།
3
འདི་ལྟར་བསམ་ཞིང་བསམ་གཞིག་གི་ནད་གཞིའི་ཁྲོད་དུ།
ཅི་ཡང་ཐོབ་མི་སྲིད་ལ། ཕུག་མེད་ཀྱི་ལོ་རྒྱུས་བསམ་ན།
མི་རིགས་ཤིག་གི་གཟི་བརྗིད་ཀྱང་བཙོན་དུ་ལྷུང་།
ངས་འདི་ལྟར་རྟོག་ཚོགས་ཀྱི་བསམ་གཞིག་ཀླུང་ནས།
སྐྱུག་བྲོ་བའི་ཕྱོགས་ལྷུང་གི་གཏམ་རྒྱུད་ལ་རྒོལ་ལན་བསམ།
4
རིས་མེད་ཀྱི་ལོ་རྒྱུས་དང་བདེན་དོན་དབུ་མའི་ལམ་ལ།
དགེ་མཚན་གྱི་སྐྱེལ་མ་ཡོད་ལ།
དཀོན་མཆོག་གི་དངོས་གྲུབ་ཀྱང་ཡོད།
ཡང་ན་བདེན་དོན་གྱི་གནས་ལུགས་མཁན་ལ།
གངས་ལྗོངས་ཕ་ཁྱིམ་གྱི་གཟའ་དཔོན་ཞེས་འབོད་ཆོག
153 •



མཐོ་སྒང་གི་རྣམ་ཤེས།
མིག་ཆུ་གཉོམ་པོ།
ཁ་བའི་འདབ་མ་ཟས་སུ་ཟ་ཞིང་།
ཞོགས་གའི་ཅོང་བརྡ་དང་ལྷན་དུ་དགོན་འདབས་ནས།
གསར་མདོག་གིས་ཕྱུག་པའི་ཁྱོད་ཀྱི་འཛུམ་བག་ལ་ཐོག་མར་
མཇལ་དུས།
དུངས་པ་ལྕི་དྲག་པའི་མིག་ཆུ་གཉོམ་པོ།
སུ་ཞིག་གི་འཛུམ་གོང་ན་བཞུད།
ལོཟླ་གྲངས་མེད་ཅིག་གི་ཐུ་འོག་ཏུ།
རྒྱང་རིང་ནས་སླེབས་པའི་ཁྲུང་ཁྲུང་ཁྱུ་གཅིག་ལ།
དུངས་པའི་རླབས་རིས་ངོམ་བཞིན།
མ་དྲིན་ཆེན་ཞིག་གི་འདུ་ཤེས་བཞག་ནས།
སྙན་ངག་གི་བདེ་སྡུག་གླེང་མྱོང་།
དེ་རིང་ཞོགས་པའི་བསིལ་རླུང་ཅི་འདྲའི་ལྡང་ཡང་།
ང་ལ་གྲང་སྣང་མེད།
154 •



མིག་ཆུ་གཉོམ་པོ།
ཡང་བསྐྱར་འུ་ཅག་ལྷན་དུ་འཛོམ་སོང་།
དེ་རིང་། སྔོན་མེད་ལྷག་བསམ་གྱི་འཛུམ་མདངས་ངོ་མ་དེ།
ལྷོད་ཀྱི་ལེ་མེ་ཏོག་གི་འཇམ་ཤ་བཞིན།
དགའ་ཀྱི་ལེ་ཁུ་བྱུག་གི་གྲེ་འགྱུར་བཞིན།
ཁྱོད་བདེ་ང་འཚམས་ཀྱི་ལག་འཇུ་དམ་པོས།
སྤྲོ་སེམས་ཀྱི་འཛུམ་མདངས་ངོམ་བཞིན།
ལོ་ཟླ་གྲངས་མེད་ཅིག་གི་གཏམ་རྒྱུད་གླེང་།
20004.1.6ཉིན།
155 •



མཐོ་སྒང་གི་རྣམ་ཤེས།
འདས་ཟིན་གྱི་གཏམ་རྒྱུད།
ནམ་ཟླ་གྲང་མོ་ཞིག་གི་མཁའ་དབུགས་འཁྱགས་ཤིང་།
ས་གཞི་ཁ་བའི་འདབ་མས་རིམ་གྱིས་མནན་ཞིང་།
ཁུ་སིམ་མེར་སྨུག་རུམ་མཐུག་པའི་གནམ་སྟོང་གི་མཚན་མོར།
གནས་མལ་གྱི་ལྕགས་ཐབ་འགྲམ་དུ།
ཅང་མེད་ཁེར་རྐྱང་ངང་མེ་སྟག་གི་དྲོད་ཁོལ་སྒུམ་བཞིན།
སྙིམ་མཐིལ་གྱི་ཇ་ཕོར་ནང་དུ།
ངོ་གདོང་གི་གཟུགས་བརྙན་ལ་རེ་རེ་བལྟས་ཚེ།
ཡ་ཐོད་ཀྱི་གཉེར་མ་དོང་ཙེ་བརྩེགས་བཞིན་གསལ།
དྲན་ཤེས་ཀྱི་མེ་ལོང་ངོགས་སུ།
འདས་ཟིན་གྱི་ལོ་ཟླ།
འདས་ཟིན་གྱི་གཏམ་རྒྱུད།
འདས་ཟིན་གྱི་ལོ་རྒྱུས།
ད་དུང་།
འདས་ཟིན་གང་མང་ཞིག་གི་དུར་ས་ལ་ཕྱིར་མིག་འོར་ལྟ་
བྱེད་དགོས་བྱུང༌།
156 •



འདས་ཟིན་པའི་གཏམ་རྒྱུད།
ཆེས་ཕངས་པའི་ལང་ཚོའི་ཟིལ་ཤུགས་དེ་ཟད་ལ་ཉེ།
ཕངས་སེམས་ཀྱི་ཆགས་ཞེན་དང་ཧམ་སེམས་ཁད་ཀྱིས་ལྡང་།
འབྱོར་ཕྱུག་དང་དབང་ཐང་དེ་བས་མེད།
ལོ་ཟླའི་འཁོར་སྐྱོད་ཀྱི་སྣེ་མོ་ནས་སྣེ་མོར་ཟད་ཀྱང་།
ད་དུང་ལྷད་མེད་གཞན་དོན་གྱི་རང་གཤིས་མ་སྨིན།
ལས་དབང་འདིའི་རི་སུལ་ན།
ང་དང་ངའི་སྤྱི་གཙུག་ན།
དཀོན་མཆོག་གི་ཞིང་ས་དང་།
རྒྱུ་འབྲས་ཀྱི་བླང་དོར་ལསངས་བཙལ་ཡང་ངས་མ་རྙེད།
《ཟླ་བའི་འཛུམ་ཟེར》དུ་བཀོད།
157 •



མཐོ་སྒང་གི་རྣམ་ཤེས།
ང་ཚོ།
1
མཁའ་སྤྲིན་བཞིན་གཡོ་བའི་ལས་དབང་གི་བར་གསེང་ནས།
དྲོད་འཇམ་ལྡན་པའི་ཁྱོད་ཚོ། ཉི་འོད་བཞིན།
ངའི་གྲང་ལྷག་ལྷག་གི་སེམས་ཀྱི་ཁྲི་གདུགས་ཡིན།
ང་དང་ངའི་ཀླད་པའི་འགུལ་སྐྱོད་ཅིག་གི་གོ་སྐབས་ལ་བསྟུན་ནས།
རི་སུལ་གྱི་རླུང་རྟ་འཕུར་བའི་རྣམ་འགྱུར་དྲན་བཞིན་པ་དེ།
བདག་དང་ཁུ་བྱུག་གི་ལས་འཕྲོ་ཡིན་ནའང་ཆོག་ལ།
ཕུགས་འདུན་དང་རེ་སྨོན་ཞིག་གི་གོམ་སྟབས་ཀྱང་ཡིན་སྲིད་ཨང་།
2
ཉི་མ་ཤར་ཐེངས་ཤིག་གི་མཚམས་སྤྲིན་ངོགས་སུ།
འཇའ་ཚོན་གྱི་རི་མོ་རྡོག་གཅིག་བར་སྣང་ལ་འཐིམ་ཞིང་།
ཅི་ཡང་བཙལ་ཡང་ཅི་ཡང་རྙེད་མ་མྱོང་བའི་ཞབས་རྗེས་གཉོམ་པོ།
ད་དུང་། ཕངས་སེམས་དང་རེ་སྒུག་གི་ངོགས་སུ།
• 158 •



འདས་ཟིན་པའི་གཏམ་རྒྱུད།
ཐལ་སྦྱོར་སྙིང་གར་གཏད་ནས།
ལྷ་ཞིག་གི་མགོན་སྐྱབས་ལ་རེ་འདུན་ཡོད།
3
འུ་ཅག་སྔོན་བསགས་ཀྱི་ལས་དབང་བཙན་པོས་མིག་ཆུ་དང་ལྷན་དུ།
འདི་ལྟར་འགྲོགས་ལ་འགྲོགས་ཀྱང་དགོས།
དོ་ནུབ་ཀྱི་གླེང་མོ་ཡོད་ཚད་གསང་བ་ཞིག་གི་སྔོན་འགྲོ་ཡིན་ཆོག་ལ།
མི་རིགས་ཤིག་གི་གླུ་སྐད་ཀྱང་ཡིན་ཆོག
4
ང་ཚོ། བྲག་སྐྱིབས་ཀྱི་བྱེའུ་ཆུང་བཞིན།
ཕྱོགས་བཞིར་འཕུར་དུས།
སྤང་ཐང་གི་ཡུ་མོ་བཞིན་རི་ལ་འཁྱམ་དུས།
གྱེས་ཁ་མའི་ལག་འཇུ་དང་ལྷན་དུ།
བདེ་མོ་འཇོག་
ཁུལ་བོད་ཡིག་གསར་འགྱུར་ཁང་ནས་བྲིས།
159



མཐོ་སྒང་གི་རྣམ་ཤེས།
ལོ་མ་སེར་པོ།
ཁ་བའི་འདབ་མ་བར་སྣང་དུ་བསྐྱོད་ལ།
ལྷགས་རླུང་གྲང་མོའི་འཇིགས་སྐྲག་གི་ཁྲོད་ན།
སྐྲ་ལོ་དང་ལྷན་དུ་འཕྱོ་བའི་ལོ་མ་སེར་པོ།
རྡོ་ཕུང་དང་དར་ལྕོག་གི་སྐྱིབས་ན།
ཅི་ཞིག་བྱེད་ཀྱིན་ཡོད།
རྒྱུན་ལྡན་མིན་པའི་བྲེལ་འཚུབ་ཀྱི་འཕུར་སྟངས་དང་།
སུ་ཞིག་གི་སྡུག་ཡུས་ཀྱི་དབྱངས་རྟ་ཡོད་ཚད།
ད་དུང་ཨ་མའི་རུམ་ཁ་ན་གདའ།
ཅི་ཡང་བཙལ་ཡང་ཅི་ཡང་མ་རྙེད་པའི་གླིང་ག་འདིར།
སྐྲ་ལོ་དང་ལྷན་དུ་འཕྱོ་བའི་ལོ་མ་སེར་པོ།
སྐབས་རེ་ལ།
ཁ་བའི་འདབ་མ་ཟས་སུ་ཟ་ཞིང་།
སྐབས་རེ་ལ།
མཁའ་དབྱིངས་ཀྱི་ཟླ་འོད་གོས་སུ་གྱོན་པའི་འཁྲི་ཤིང་གི་ལོ་མ་
ཁྱུ་གཅིག
• 160 •



ལོ་མ་སེར་པོ།
དེ་རིང་གི་མཁའ་དབུགས་རྒྱུ་ཕྱོགས་དང་བསྟུན་ཏེ།
ཁྲུང་ཁྲུང་ཁྱུ་གཅིག་གི་སྙིང་གཏམ་གླེང་བཞིན།
ཨ་མའི་རུམ་ཁ་ནས་ས་ལ་ལྷུང་།
མཁའ་དབུགས་གྲང་མོ་ཞིག་གི་མངལ་དུ་སྦྲུམ་པའི་
ཁ་བ་བརྩེགས་རིམ་གྱི་ཁྲོད།
ལུང་ཁུག་དང་སྡོང་རྩ་རེ་རེའི་ཁྱིམ་གཞི་ན།
ཧྲལ་ཧྲུལ་དུ་གྱུར་པའི་དར་ལྕོག་བཞིན།
ཉམ་ཆུང་བའི་ཚེ་སྲོག་དེ་ཟད་དགོས་པ་བདེན་ནམ།
སྐྲ་ལོ་དང་ལྷན་དུ་འཕྱོ་བའི་ལོ་མ་སེར་པོ།
《ཤར་དུང་རི》སྟེང་དུ་བཀོད།
，
161 •



མཐོ་སྒང་གི་རྣམ་ཤེས།
རྩོམ་གྲོགས་ཚོ།
ས་གཙང་མཐོ་སྒང་ནས་ལྷག་བསམ་གྱི་འཛུམ་རས་ངོམ་ཕྱིར།
སྟོབས་ཤུགས་ཀྱི་མཆོད་རྐོང་མེ་རུ་སྒྲོན་ཕྱིར།
མེས་པོའི་སྒྲུང་རིང་ལ་ཉན་དུ་འགྲོ།
རྩོམ་གྲོགས་ཚོ།
སྔོན་ཐོན་ཕྱི་གླིང་ལ་ཚན་རིག་གི་འཚར་ལོངས་བྱུང་བས།
ཟླ་བའི་གླིང་ག་ལ་བཀོལ་སྤྱོད་བྱས་ཟིན་པ་མཐོང་ངམ།
ཡིད་ཆེས་དང་རེ་ལྟོས་ཆེ་བའི་ང་ཅག་གི་ལང་ཚོ་མཁའ་རུ་སྤྱར་བཞིན།
མཁའ་དབྱིངས་ཀྱི་སྐར་མདའ་གཤོག་རླབས་ཀྱིས་གཤགས་ཏེ།
དུས་རབས་གསར་བ་ཞིག་གི་འོད་སྣང་འཚོལ་དུ་འགྲོ།
རྩོམ་གྲོགས་ཚོ།
ཆུ་ལྷའི་ཕང་རྩེ་ན་ནུབ་ཁའི་ཉི་མ་བཞིན་སུ་ཞིག་ལ་ཆགས།
མེ་ཏོག་གིས་བསྐྲུན་པའི་མཛེས་སྡུག་གི་ཞིང་ཁམས་ན།
གདོད་མ་ནས་ཆགས་པའི་རྟོག་བརྗོད་ཀྱི་མེ་ཏོག་འཐུ་རུ་འགྲོ།
162 ་



རྩོམ་གྲོགས་ཚོ།
རྩོམ་གྲོགས་ཚོ།
འཇིག་རྟེན་ན་བྱ་གཞག་ཡོད་ཚད་ཐོད་པའི་ཨཡིག་ལ་འདྲི་བཞིན།
མི་ཚེའི་མཛེས་སྡུག་དང་དབང་ཐང་གི་སླད་དུ།
རྣམ་དཔྱོད་ཀྱི་བང་རྩལ་ངོམ་བཞིན་འགྲོ། ངོ་མ་འགྲོ།
ཚན་རིག་གི་ཞིང་ཁམས་ལ་ཚེ་སྲོག་གི་སྒྲོན་མེ་སྒྲོན་དུ་འགྲོ།
རྩོམ་གྲོགས་ཚོ།
ཁུལ་གསར་འགྱུར་དུ་བཀོད།
i63 •



མཐོ་སྒང་གི་རྣམ་ཤེས།
ཁ་བ་དཀར་པོ།
སྤྲིན་དཀར་བུ་མོའི་སྙིམ་མཐིལ་ན།
མེ་ཏོག་བཞིན། ས་ལ་ལྷུང་།
དུས་ཚིགས་ཤིག་གིས་གདུང་བའི་སྡོང་ལོ་བཞིན།
རི་ལུང་ཁྱབ། ཁ་བ་དཀར་པོ།
ཁྱོད་ཀྱི་དུངས་སེམས་ཀྱི་འདབ་མས།
རོང་འབྲོག་གི་སྦྲ་ཁྱིམ་རེ་རེའི་གཡང་སྒམ་དུ།
རླུང་རྟ་གྲངས་མེད་སྤར།
ཁྱོད་ཀྱི་དུངས་སེམས་ཀྱི་འདབ་མ་རེ་རེས།
དུང་མདོག་གི་དགེ་མཚན་བྱིན།
ཁ་བ་དཀར་པོ། ཁྱོད་བབས་ས་ན།
གནས་ལུགས་དང་བདེན་དོན་ཡོད་ལ།
ཁྱོད་གཤེགས་ཤུལ་ན།
རྟོག་སད་ཀྱི་གླུ་སྒྲ་དང་
། དཔལ་ཡོན་གྱི་དབང་ཐང་ཡོད།
གཞུང་རྒྱུད་འཇམ་པའི་ཁ་བ་དཀར་པོ།
164 •



ཁ་བ་དཀར་བོ།
ཚ་གདུང་སེལ་བའི་སྨན་མཆོག་དཀར་པོ།
ཁྱོད་རང་ལུག་ཁྱུ་བཞིན།
སྤང་ཐང་ན་བཀྲམ་དུས།
ལྷ་སྒྲུང་ལྟ་བུའི་ངོ་མཚར་ཡོད་ལ།
སྐྱེམས་ཆང་ལྟ་བུའི་བཟི་ཁའང་ཡོད་སྲིད།
《རྩོམ་རིག་སྒྱུ་རྩལ》དུ་བཀོད།
165 •



མཐོ་སྒང་གི་རྣམ་ཤེས།
ཇོ་མོ་བླ་རིའི་དབུ་རྩེ་རུ།
སྤྲིན་གསེབ་ཀྱི་ཉི་མ་དམར་པོས།
ངའི་རྣམ་ཤེས་ལ་མགོ་སྐོར་ཐེངས་གཅིག་བཏང་།
སྐར་ཚོགས་ཀྱི་ཁྲོམ་པ་ངོ་གནོང་ཞིང་མཐོང་ཡུལ་ནས་བཞུད།
བཙན་ཚུགས་ཀྱིས་དྲན་རིག་དེ་སྒོ་འགྲམ་བརྒྱུད་ནས།
བརྗོད་མི་བདེ་བའི་གདུང་འབོད་ཅིག་དབྱངས་སུ་གྱེར་དོན།
དོ་ནུབ། རྒྱང་བཞུད་གྲོགས་པོའི་གསང་འཕྲིན་ལས་ཐོས།
ངས་ཀྱང་སྤྲིན་གསེབ་ཉི་མའི་ལས་དབང་མ་མཐོང་མོད།
ཁྱོད་དང་ང་ཚོའི་བར་ན་རྒྱང་གྲགས་ཀྱིས་བསྡུས་པའི་
དཔག་ཚད་ཡོད་ལ།
ཐོར་རླུང་གིས་བསྡུས་པའི་སྤྲིན་ནག་ཡོད།
ད་དུང་། བཞུད་ཟིན་པའི་ལོ་ཟླ་གང་མང་ཞིག་འཕྲད་ཀྱིས་ཉལ།
ངའི་རྣམ་ཤེས་ཀྱང་སྤྲིན་གསེབ་ཀྱི་ཉི་མ་བཞིན།
གྲང་རླུང་ཞིག་གི་རྗེས་སུ་སྙེག་ཅིང་།
སྐྱོ་སྣང་ཚ་བོ་ཞིག་གིས་བསུ་མ་བྱེད་ཀྱང་།
ཡིད་སེམས་ལ་ཨ་ཐང་ཆད་པའི་སྐབས་ནམ་ཡང་མི་སྲིད།
166 •



ཇོ་མོ་བླ་རིའི་དབུ་རྩེ་རུ།
ང་ལ་ཡོད་པ་ནི་མདུན་སྐྱོད་ཀྱི་སྤོབས་པ་ཡིན་ལ།
ལུས་སྟེང་གི་ཟུངས་ཁྲག་ཡིན།
ད་དུང་། མི་ཡུལ་ལ་ལྷུ་ཆང་འདྲེན་ཕྱིར།
ལོ་རྒྱུས་དང་གཏམ་རྒྱུད་ཐོས་ཕྱིར།
ཇོ་མོ་བླ་རིའི་དབུ་རྩེ་ན།
ཁ་རོག་གེར་ལག་ཟུང་གིས་འགྲམ་པ་སྐྱོར་བཞིན།
མཐོ་སྒང་གི་སྐར་ཆེན་ལ་རྒྱང་ལྟ་བྱེད་ཀྱིན་ཡོད།
1999. 12.16ཉིན།
167 •



མཐོ་སྒང་གི་རྣམ་ཤེས།
སྒུག་ནས་འདུག་
དེ་རིང་གི་མཐོང་ལམ་ན་ལྷགས་རླུང་དྲག་ཏུ་ལྡང་ཞིང་།
ཁ་བ་བུ་ཡུག་གི་འཚུབ་མ་སྔར་ལས་རྒོད་ཀྱང་།
སྨུག་ཞགས་འཐིབས་པའི་མཐོ་སྒང་ནས།
ཟླ་བ་ལྷ་མོ་འཇིག་རྟེན་གཞན་ཞིག་གི་ལམ་འཕྲང་བསྐྱོད་དུ་ཉེ་ཡང་།
མི་རྟག་སྒྱུ་མའི་ངང་ཚུལ་གསང་དུ་སྦས་བཞིན།
བུ་ཡུག་དང་ལྷགས་རླུང་གི་གས་སྲུབས་བར་ནས།
ཟླ་བ་ལྷ་མོའི་གསང་འཕྲིན་འཇག་སྐྱ་ཞིག་གི་ཤུགས་གླུ་ལ་སྡེབ།
བསམ་གཞིག་གི་འདུན་མ་རུམ་དུ་བཅུག་སྟེ།
བརྗོད་མི་བདེ་བའི་རྟོག་ཚོགས་ཀྱི་ཞིང་ཁམས་ཤིག་འགྲིམ་ཕྱིར།
ཕངས་སེམས་འཁྱམ་པོ་ཞིག་གི་གསང་བ་ཕྱི་ལ་ཤོར་སོང་བ་འདྲ།
ད་དུང་དྲན་པ་ཟབ་ཚད་ཀྱི་གོམ་འགྲོས་ཡོད་ཚད་ནས་ཡོད་ཚད་
སུབ་ཐབས་བྲལ་ལ།
རང་བྱུང་ཡ་ཐོད་ཀྱི་ཨ་ཡིག་ཕྲ་མོའི་ལས་དབང་ལ་རླུང་རྟ་འཐིམ་
འགྲོ་བ་བདེན་ཡང་།
སང་ནངས་མོ་མི་ཕེབས་མ་ཟེར།
168



སྒུག་ནས་འདུག
ཕེབས་དང་ངོས་མཐོ་སྒང་ནས་བདེན་དོན་གྱི་སྙན་ངག་གྱེར་
བཞིན་སྒྲུག་ནས་འདུག་
ངོ་མ་སྒུག་ནས་འདུག ཟླ་བ་ལྷ་མོ།
ཁྱོད་ལ་རེ་བའི་མིག་ཞགས་ནམ་ཡང་བརྐྱངས་ཏེ།
འཇམ་ཐིང་ཐིང་གི་མལ་ཚང་ནས།
ཁྱོད་ཀྱི་འཇོ་སྒེག་གི་གོམ་ཁ་
ཁོ་བོའི་ཕུགས་བསམ་ལ་ཉལ་ནས་ཡོད།
ཟླ་བ་ལྷ་མོ།
2002.11.4ཉིན།
• 169 •



མཐོ་སྒང་གི་རྣམ་ཤེས།
འགྱུར་མེད་ཀྱི་དམ་བཅའ་མཚོན།
—གྲོགས་པོ་བསམ་གཏན་རྒྱ་མཚོའི་ཚབ་ཏུ་བྲིས།
དེ་རིང་དགོང་མོར།
བདག་ནི་སྤྲིན་གསེབ་ཀྱི་ཟླ་བ་ཞིག་ཡིན་ན།
ཁྱོད་རང་གངས་ཐང་གི་པད་དཀར་ཞིག་ཡིན་སྲིད།
འུ་གཉིས་ཇི་འདྲའི་སྐྱིད་པོ།
སྐྱེ་དངོས་ཡོད་ཚད་ཀྱི་ཁྲོད་དུ།
བརྩེ་དུངས་ཀྱི་དམ་བཅའ་བཞག
མཁའ་དབྱིངས་ཀྱི་སྐར་མ་པ་སངས།
འུ་གཉིས་ཀྱི་སྤྱི་གཙུག་ན་གཟུ་བོར་བཞུགས།
ཁྱོད་ཀྱི་འདབ་མའི་རེག་བྱ་འཇམ་པོས།
འགྱུར་མེད་ཀྱི་དམ་བཅའ་མཚོན།
ནམ་མཁའ་ན་སྤྲིན་ནག་དང་།
ས་གཞི་རུ་བུ་ཡུག་ཅི་ཙམ་ལྡིང་ཡང་།
མངོན་ལྐོག་མ་ཡིན་པའི་བརྩེ་དུང་ཞིག་ཡོད་སྲིད་ན།
བཅོས་མིན་གྱི་དམ་བཅའ་ཇེ་བརྟན་དང༌།
，170 •



འགྱུར་མེད་ཀྱི་དམ་བཅའ་མཚོན།
བརྗོད་མི་བདེ་བའི་གསང་བ་ཞིག་གི་གོ་སྐབས་རྙེད་འོང་།
དེ་རིང་མིག་ཆུས་མཁུར་ཚོས་ལ་རི་མོ་མ་འབྲི།
ཡོད་ཚད་ནས་ཡོད་ཚད་ཕྱི་ནས་གླེང་ཆོག
གླེང་མོ་རྒོད་པའི་མི་ཚོགས་ཁྱོད་ལ་འཁོན་ཞིང་།
ང་ལ་གཤེ། གང་ལྟར།
མདུན་ལམ་ཞིག་གི་ཀྱག་ཀྱོག་བརྒྱུད་དེ།
2003. 10. 12ཉིན་ཁུལ་བོད་ཡིག་གསར་འགྱུར་ཁང་ནས་བྲིས།
• 171 •



མཐོ་སྒང་གི་རྣམ་ཤེས།
སྒུག་པར་འོང་།
འཇོལ་མོ་ལགས།
དུངས་པ་བརྗིད་དྲག་པས་མདངས་སེམས་དང་མིག་ཟུང་གིས།
ཁྱོད་གཅིག་པུས་དཀའ་སྡུག་གི་རིན་ཐང་ལ་ཡང་བསྐྱར་དུ་ཕྱིར་
མིག་འཕེན་བཞིན།
སླད་མེད་ཀྱི་དགྱེས་འཛུམ་དང་།
སྒྲ་འཛིན་བུ་གར་གཟན་པའི་ཁྲོ་ཚིག
དགའ་སྡུག་ཆགས་གསུམ་ལྷན་འདྲེས་ཀྱི་གསང་བ་མཐོང་ཨེ་བྱུང་།
འཇོལ་མོ་ལགས།
ཁྱོད་ནི་ཞལ་རས་དཀར་ཁུལ་གྱི་སེམས་པ་གྱོང་ཞིང་།
རང་རློམ་ཆེ་འདོད་ཀྱི་ང་རྒྱལ་ཅན་དག་ལས་ཁྱད་དུ་འཕགས་པ་སྟེ།
ཁྱོད་ནི་འཆི་མེད་བུ་མོའི་ལྷ་བྱ་ཡིན་པར་མ་ཟད།
སྐོམ་གདུང་སེལ་བའི་སྟེང་ཀའང་ཡིན་ཆོག
དེའི་ཕྱིར་ངས་ཁྱོད་ལ་གུས་སྨོན་གྱི་མཆོད་པ་འབུལ་བཞིན།
བསྐལ་བ་འདི་མ་སྟོང་བར།
• 172 •



སྒུག་པར་འོང་།
གནམ་ས་གཉིས་ཀྱི་སོ་ཁ་ནས་སྒུག་པར་འོང་ཡ།
འཇོལ་མོ་ལགས།
ལྷགས་རླུང་གིས་སྨེ་ངག་འདོན་པའི་དོ་ནུབ་ནས།
འདས་སོང་གི་ལོ་རྒྱུས་སྡོམ་རྩིས་འགོད་པའི་སང་ཉིན་གྱི་བར།
ཐོབ་དཀའ་བ་གང་མང་གི་སླད་དུ།
ངའི་སྙན་ངག་གི་ཁ་བྱང་ཁྱོད་ལ་འབུལ།
འཇོལ་མོ་ལགས།
རྔ་ཁུལ་བོད་ལུགས་གསོ་རིགས་འཛིན་གྲྭ་དགུ་
བའི་ཚགས་པར་དུ་བཀོད།
173 •



མཐོ་སྒང་གི་རྣམ་ཤེས།
མེ་ཏོག་ཆུང་ཆུང་།
རྒྱང་རིང་རྒྱང་གི་རི་སུལ་ནས།
རྣམ་ཤེས་ཀྱི་དབྱངས་རྟ་རླུང་གིས་འཁུར་ཞིང་།
སྤང་ཐང་ན་རྒྱུ་བའི་ལྷགས་འཚུབ་ཀྱིས།
མེ་ཏོག་གི་འཇམ་ཤ་ལ་སེར་ཀ་བྱིན།
རང་ཉིད་ལ་མི་དབང་བའི་མཛེས་སྡུག་གི་དྲོད་ཁོལ་དང་།
ལང་ཚོ་ཡོད་ཚད།
རླུང་ཁྲོད་ཀྱི་ལ་སྒྲོན་བཞིན།
སུ་ཞིག་གི་ཕྱོགས་ལ་སྐྱོད་འདུག
མེ་ཏོག་ཆུང་ཆུང་།
ལྗང་མྱུག་ལས་འཕོས་པའི་མཛེས་སྡུག་ཟླུམ་པོ།
གཡུ་སྦྲང་ཁྱུ་གཅིག་གི་ཆགས་ཞེན་གྱི་རེ་དོགས་དབང་མེད་དུ།
ཁ་ལོ་བསྒྱུར་མཁན། གཞོན་ནུ་མའི་སྐྲ་ལོ་བཞིན།
མེ་ཏོག་ཆུང་ཆུང་།
ཟླ་འོད་ལ་མངར་ཁ་མེད་ཀྱང་།
174



མེ་ཏོག་ཆུང་ཆུང་།
ཤཱ་འོད་ཀྱི་བྲག་ཆ་རྒོད་པའི་དོ་ནུབ།
ཁྱོད་ཀྱི་རུམ་ཁ་མ་ཡིན་པའི་རི་ཁ་བཙལ་ཞིང་།
མིག་ཆུ་རྡོག་གཅིག་གིས་མཛའ་གཞས་བྲིས།
མེ་ཏོག་ཆུང་ཆུང་།
ངོ་མ་བཤད་ན། ཁེར་རྐྱང་གི་རྣམ་ཤེས་སྡོམ་པོ།
ན་ཟུག་གི་ཞེན་ཆགས་འཁུར་ཏེ། སྐྱོ་འདར་དང་བཅས།
ཁྱོད་ཀྱི་གམ་དུ་གཉིད་ལ་ལོག་སོང་།
• 175 •



མཐོ་སྒང་གི་རྣམ་ཤེས།
སྒྲོན་མེ།
སྒོ
དགོང་མོ་དེར། དཔྱིད་དུས་ཀྱི་ཁུ་བྱུག་ཇི་བཞིན།
དགའ་སྐྱོ་ཁྲི་ཕྲག་གི་བང་རིམ་ཁྲོད་ན།
དྲན་པ་མེད་པའི་བསིལ་རླུང་དང་འགྲོགས་ནས།
ལྡེམ་ལ་འཁྱུག་པའི་དབྱངས་རྟ་ཞིག་གྱེར་བཞིན་པའི།
སྐར་ཚོམ་དང་། ཟླ་འོད་ཀྱི་མངར་ཁ་མྱོང་བའི་ང་རང་།
མི་ཚེ་ཧྲིལ་བོ་རུ་ངལ་གསོ་མེད་པའི་ང་རང་།
སུ་ཞིག་གི་དམོད་མོ་དང་མི་ཁའི་རྐང་སྟབས་བར་ན།
ཅི་ཞིག་འཚོལ་བ་སུས་ཀྱང་མི་ཤེས།
ཁོ་བོའི་དྲན་པའི་རྒྱབ་ལྗོངས་ན་ཡོད་པ་ནི།
ཨ་མ་རྒན་མོས་བཤད་ཟིན་པའི་གཏམ་རྒྱུད་ཡིན།
ད་དུང་། ངའི་སྙིམ་མཐིལ་དུ་དམར་ལམ་ལམ་འབར་
བཞིན་པའི་སྒྲོན་མེ་དེའང་ཡིན།
ལས་བདེན།
སྒྲོན་མེ་ནི། ཁོའི་སྐྱེ་སྐར་ལ་སྤར་བའི་གྲོགས་པོ་ཞིག་གི་
• 176 •



སྒྲོན་མེ།
ལེགས་སྐྱེས་ཡིན།
སྒྲོན་མེ་ནི། དྭངས་གཙང་ལྷད་མེད་ཀྱི་བརྩེ་བ་མཚོན་བྱེད་
ཀྱི་རྒྱུ་ཆ་ཡིན།
སྒྲོན་མེ་ལགས། དཀོན་མཆོག་གསུམ་པོའི་མཐུ་བྱིན་གྱིས།
སུ་ཞིག་གིས་མི་ཤེས་སར།
ངས་ཁྱོད་ལ་ཞུམ་མེད་ཀྱི་སྟོབས་ཤུགས་དང་།
བརྩེ་དུང་གི་མེ་ཏོག་རྐང་གཅིག་བསྐྱེད་སྲིད་ནའང་ཐང་།
《རྔ་བ་གསར་འགྱུར》སྟེང་དུ་བཀོད།
177



མཐོ་སྒང་གི་རྣམ་ཤེས།
གསར་འགྱུར་གྱི་གཟི་དཔལ།
མ་ཡུམ་གསར་འགྱུར་ལགས།
ཁྱོད་ཀྱི་གཟི་དཔལ་ནི།
ཡངས་པའི་འཛམ་གླིང་གི་གོ་ལ་ཟླུམ་པོ་ན།
ཉི་ཟེར་ལས་འོད་གསལ་ཞིང་།
སྐྱེད་ཚལ་ལས་གྲངས་འཕེལ་གྱིན་འདུག
མ་ཡུམ་གསར་འགྱུར་ལགས།
སྔ་རབས་མཁས་པའི་གསུང་འགྲོས་ཀྱང་ཁྱོད་ཉིད་འཛུམ་པའི་
བཞིན་རས་ལས་གསལ།
དུས་རབས་གསར་བའི་འཕེལ་འགྱུར་ཡང་ཁྱོད་ཀྱིས་སྟོན།
ཁྱོད་ནི་ཚན་རིག་དར་བའི་དགེ་མཚན་དུ་བཞག་ཆོག་ལ།
ལུགས་གཉིས་གསལ་བའི་སྒྲོན་མེ་རུའང་བཞག་ཆོག
ཡང་ན། རྒྱལ་ཁབ་ཕྱི་ནང་གི་གསར་བྱུང་གནས་ཚུལ་སྟོན་པའི་
མཁས་པ་ཞིག
མ་ཡུམ་གསར་འགྱུར་ལགས།
• 178 •



གསར་འགྱུར་གྱི་གཟི་དཔལ།
ཁྱོད་ནི་སྤྱི་ཚོགས་དང་དུས་རབས་ལ་ལྷག་བསམ་དཀར་བའི་ཕོ་ཉ་ཡིན།
ཁྱོད་ནི་རིས་མེད་ཀྱི་སྦྲང་ཆར་བསིལ་མའི་ཆབ་རྒྱུན་ཡིན།
ཁྱོད་ནི་ཤེས་རིག་དང་ལེགས་ཉེས་གསལ་བའི་ཉི་མ་ཡིན།
ཁྱོད་ནི་སྨྱུག་འཛིན་པ་གང་མང་ཞིག་གི་ཚེ་སྲོག་ཡིན།
མ་ཡུམ་གསར་འགྱུར་ལགས།
ངོ་མ་བཀའ་དྲིན་ཆེ། ང་ལྟ་བུར་མཚོན་ན།
ཉིད་ཀྱི་བཀའ་དྲིན་བརྗེད་ཐབས་ག་ལ་སྲིད།
ངའི་རྩོམ་རིག་གི་གོམ་པ་འཁྱལ་འཁྱོར་དུ་སྤོ་ཤེས་པ་ནསབཟུང་།
ང་ལ་ལྷག་བསམ་གྱི་སྒྲོན་མེ་ཐོག་མ་སྒྲོན་མཁན་ཁྱོད་ཉིད་ལགས།
ང་དང་ངའི་སྙན་ངག་གི་གཉོམ་ལག་མ་རྒྱས་གོང་།
ངག་རིག་སྨྲ་བའི་གྲལ་དུ་ཁྲིད་དེ།
སྨྱུག་རྩེའི་དགའ་ཚལ་གྱི་ནུ་ཞོ་སྣུན་མཁན་ཁྱོད་ཉིད་ལགས།
བརྗེད་མི་རུང་བའི་མ་ཡུམ་ལགས།
179



མཐོ་སྒང་གི་རྣམ་ཤེས།
གཡབགས་
མཱ་ཅང་གི་དབང་སྡུད།
མཱ་ཅང་ལས་མྱོས་པའི་སྟག་ཤར་དཔའ་རྒོད་ཚོ།
ཐོ་རེངས་ཀྱི་ནམ་མཁའ་སྤྲིན་གྱིས་བསྒྲིབས་ནས་ཉི་འོད་མ་
གསལ་ནའང་།
ཉིན་གོང་གི་ཆུ་ཚོད་བཅུ་གཉིས་རེད་ཡར་ལོངས་དང་།
མཱ་ཅང་ཁང་ལ་འགྲོ།
དེ་མིན་ཕུགས་འདུན་གྱི་བྱ་བ་གང་ཡང་མེད་མོད།
ཨ་ཅེ་ལྷ་མོས་གདོང་ལ་སྐག་ཚོས་བྱུགས་ནས་མཱ་ཅང་གི།
སྟེགས་བུ་གྲལ་སྒྲིག་བྱེད་བཞིན་འུ་ཅག་ལ་སྒུག་ནས།
ཆུ་ཚོད་འགོར་སོང་།
ཇོ་བོ་རིན་པོ་འགྲོ་ལྐོག་ཏུ་འགྲོ།
ཨ་ཕ་རྒན་པོ་མདང་དགོང་གི་ཆང་གིས་བཟུང་ནས།
ད་ལྟ་མལ་ཁང་ན་གཉིད་ནས་ཡོད།
ཨ་མ་རྒན་མོ་སྐྱ་རེངས་དང་པོའི་དུས་ནས་ཁ་ཟས་ཤིག་
180 •



མཱ་ཅང་གི་དབང་སྡུད།
གི་སླད་དུ་སློང་མོར་བུད་སོང་།
འགྲོ་གྲོགས་པོ་ཚོ།
དཔའ་ཞིང་རྒོད་པའི་འུ་ཅག་ལ་སྣང་དོགས་མེད་མོད།
ཤོད་ཁང་གི་གཡག་ལེ་བཙོང་ནས་མཱ་ཅང་ཁང་ལ་ཤར་སེ།
འགྲོ། ཇོ་བོ་རིན་པོ་འགྲོ།
• 181 •



མཐོ་སྒང་གི་རྣམ་ཤེས།
དུང་ཟླ་ནུབ་རི་ལ་ཡིབ་དུས།
དུང་ཟླ་ནུབ་རི་ལ་ཡིབ་དུས།
མཁའ་དབྱིངས་ཀྱི་སྐར་ཚོམ་དུ།
གཟི་བརྗིད་ཀྱི་གཏམ་རྒྱུད་མེད་ལ། གསོལ་འདེབས་ཀྱི་
དབྱངས་རྟ་མེད།
གྱེས་བྲལ་གྱི་རྨ་ཁ་ན། སྐར་ཆེན་ཁྱུ་གཅིག་གིས།
སྐྱ་རེངས་ལ་ཅེར་ནས།
རང་རང་གི་གནས་མལ་དུ་ལོག་འདུག
དུང་ཟླ་ནུབ་རི་ལ་ཡིབ་དུས།
པོད་དཀར་ལ་སྐུ་ཆམ་ཕོག་པས།
ནོར་འཛིན་སྒེག་མོར་སྐྱོ་གདུང་གི་མིག་ཆུ་ལུད།
སྨག་རུམ་གྱི་སྲིན་མོས།
གཉོམ་ལག་མ་སྨིན་པའི་པད་དཀར་ལ།
འུད་ཆེན་པོས། འདྲེ་བཤད་བརྒྱབ།
182



དུང་ཟླ་ནུབ་རི་ལ་ཡིབ་དུས།
པས
དུང་ཟླ་ནུབ་རི་ལ་ཡིབ་དུས།
མཐོ་སྒང་གི་སྐར་ཆེན་སྔངས་འདར་ཤིག་ཤིག་
འཆི་ལ་ཉེ་བའི་མེ་ཏོག་རྐང་གཅིག
མྱ་ངམ་བྱེ་ཐང་ལ།
སུ་ཞིག་གིས་མགོན་སྐྱོབ་མེད་པས།
སྨག་རུམ་གྱི་རྫིག་རྔམ་ལ་སྐྲག་སྣང་ཞིག
དུང་ཟླ་ནུབ་རི་ལ་ཡིབ་དུས།
སྨག་རུམ་གྱི་བཙན་རྫོང་མཐུག་པོའི་རི་འདབས་ན།
གཡང་དཀར་ལུག་ཁྱུ། སྐར་ཚོམ་བཞིན།
འཁྱག་འདར་ངང་།
འཇིག་སྐྱ་དང་། ཤིང་སྐམ་གྱི་གསེབ་ཏུ་
ཁྱི་སྤྱང་དུ་ཟུག་གིས་གཉིད་ནས་དཀྲོགས།
183 •



མཐོ་སྒང་གི་རྣམ་ཤེས།
སྦྲང་མ་སེར་པོ།
དུས་རབས་ཤིག་གི་ཁྱིམ་གཞི་བརྒལ་ནས།
དུས་རབས་ཤིག་གི་རྐང་ལམ་ན། སྟོན་རླུང་གིས་སྤྲུལ་བའི་
སྡོང་ལོ་བཞིན།
གར་འགྲོ་ངེས་མེད་ཀྱི་སྦྲང་མ་སེར་པོ།
ཁྱོད་འགྲོ་ཉིན་མོ།
བསམ་བྱ་མང་པོ་ཞིག་གི་རུམ་ཁ་ནས།
གྱེས་བྲལ་གྱི་བདེ་མོ་ཙམ་ཡང་བརྗོད་མ་ཐུབ་པ་ནི། ངུ་ངག་
གི་དབྱངས་རྟའི་ལན།
སྦྲང་མ་སེར་པོ།
ལམ་ཐག་གི་བཞུད་ལམ་ནས།
དཀར་དམར་མེ་ཏོག་གིས་དགྱེས་འཛུམ་གྱིས་ཁྱོད་ཉིད་བསུ་
བཞིན་ཡོད་ལ།
བྱེའུ་དང་འཇོལ་མོས་དྭངས་གཙང་གི་སྐྱེམས་ཆང་བཏེགས་ཏེ།
ཁྱོད་རང་སྒུག་ནས་ཡོད།
184



སྦྲང་མ་སེར་པོ།
འགྲོ་རན་ལ་བུད་ལ་སོང་།
སྦྲང་མ་སེར་པོ།
ནམ་རྒྱུན་འདས་ཟིན་པའི་ལྷ་སྒྲུང་རྐྱང་རྐྱང་གླེང་དོན་ཅི།
རང་ཉིད་ལ་ཡོད་ཚད་རང་ཉིད་ཀྱིས་འཁུར་བ་བཞིན།
མཐོ་སྒང་གི་ཁ་བ་སྙིམ་མཐིལ་ལ་བླངས་ཏེ།
ལྷ་ཡུལ་གསར་བ་ཞིག་གི་ཞིང་ཁམས་བསྐྲུན་ཕྱིར།
བུད་ལ་སོང་།
དཔའ་ངར་དང་སྟོབས་ཤུགས་བསྐྱེད་ནས་བུད་ལ་སོང་།
185



མཐོ་སྒང་གི་རྣམ་ཤེས།
གས
སྙིང་གསོན་པོ།
ལྗོན་པ་ཐར་ཐོར་ཞིག་གི་ལྕང་ལོ་རྙིད་པོ།
ལྷིང་འཇགས་མཚན་དགོང་སྨག་རུམ་གྱི་གྲོགས་སུ་བསྟེན།
ཕྲུ་མ་བཏབས་པའི་རི་རྩེ་ན།
གཞའ་མི་འདོད་པའི་རྟུལ་ཕོད་དང་ངའི་གློ་བ་འགྲོག་བཞིན་རྒྱང་རིང་ལ་
ཀི་ཞིག་བཏབ།
དེ་དུས་ངའི་གསང་བ་ཞིག་གི་གཏེར་ཁ་གྲོལ་ཏེ།
ང་དང་ངའི་སྙིང་ཁམས་ཀྱི་རྐྱང་མ་དམར་པོ་ལ་དམ་བཅའི་ས་བོན་
ཡང་ཅིག་བཞག་
ཅི་ཞིག་གི་ཆེད་དུ་ཕྱིར་མིག་གིས་འོར་ལྟ་བྱས་ཚེ།
ངས་རྗེས་བཞག་གི་རྐང་ལམ་ནང་དུ།
ཚམ་རྔམ་ཅན་གྱི་ས་རྡུལ་སྐྱ་ཐལ་ལེ་ཞིག་ཀི་སྒྲ་དང་བཅས་སླེབ་བྱུང་བ་འཁུམ།
དེ་དུས་མཁར་རྐྱང་གོག་པོ་ཞིག་གི་ལྡིང་ཁང་ན་གནས་པའི་སྙིང་གསོན་པོ།
གནམ་འོག་གི་ལྕགས་སྒྲོག་ལས་ད་དུང་གྲོལ་མ་ཐུབ།
• 186 •



སྙིང་གསོན་པོ།
མདུན་ལམ་གྱི་རྦབ་རྡོ་དང་།
བཟོད་མེད་ཀྱི་སྡེར་ཁྱིམ་གདེང་བའི་གླག་ནག་རྒོད་པོ་ལ་མི་འཕྲད་
སྐྱེ་སྐར་ལ་ཁ་འཛིན་བྱེད་པའི་གཟའ་མཆོག་ཁྱོད་ལ་འོ་མ་ཕོར་བ་གཅིག་
མཆོད་ཁ་འཕེན་པ་དང་ཆབས་ཅིག
དཀོན་མཆོག་གསུམ་ལ་སླར་ཡང་སྐྱབས་འཇུག་ཞུ་དགོས་པ་གཞན་
སུས་ཀྱང་མི་ཤེས།
，
187.



མཐོ་སྒང་གི་རྣམ་ཤེས།
ཅང་མེད་སྨྱོན་པའི་འཇིག་རྟེན།
ལྟོས་དང་གདོང་དམར་གྱི་སྤུན་ཟླ་ཚོ།
ངུ་ངག་གི་མཆི་མས་རླན་ཞིང་དཀའ་སྡུག་གིས་ནམ་ཡང་གཟིར་
བའི་ང་རང་།
ནགས་ཀློང་ན་ལྡང་བའི་རླུང་འཚུབ་ཀྱི་གཡོ་འགུལ་དང་།
ཚང་ཚིང་འཁྲིགས་པའི་འུར་སྒྲ་རྩིབ་པོས།
གནམ་འོག་ན་འདར་ཤིག་ཤིག་གི་སྣང་བ་ཤར་དགོས་བྱུང་།
སྲ་ཞིང་འཐས་པའི་བྲག་དམར་ཡང་འགྱེལ་དགོས་བྱུང་ལ།
བརྟན་ཞིང་ཆགས་པའི་ལྷུན་པོ་ལ་ཆག་གྲུམ་ཤོར་བའི་ཐལ་འཚུབ་ཀྱིས།
ཉི་ཟླའི་འོད་སྣང་མོག་པོར་གྱུར་ཅིང་།
ཅང་མེད་སྨྱོན་པའི་འཇིག་རྟེན་ན།
ཁོ་མགྲོན་པོར་སླེབས་པ་ནས་བཟུང་།
ང་ཡང་སྨྱོན་པའི་གྲལ་དུ་སྤྲོ་སྣང་སྐྱེ་དགོས་པ་ཨེ་བདེན།
གང་ལྟར་སྐྱི་གཡའ་བའི་འཇིག་རྟེན་ན།
• 188.



ཅང་མེད་སྨྱོན་པའི་འཇིག་རྟེན།
ཅང་མེད་སྨྱོན་པའི་འཇིག་རྟེན།
མི་ཅོར་སྨྲ་བའི་འཇིག་རྟེན་ཞེས་ཡ་ཐོག་ཕ་མས།
ད་ལྟའི་འཇིག་རྟེན་ལ་མཚང་འདྲི་དང་ཕོག་ཐུག་བཟོས་པར།
ཁོ་བོས་ཡིད་ཆེས་རྙེད་ཅིང་གསལ་སྣང་གི་དྲན་པ་རྒྱས།
189 •



མཐོ་སྒང་གི་རྣམ་ཤེས།
ཤི་གསོན་གྱི་ངེས་ཤེས།
planned
མི་རྟག་པའི་མཐའ་ནི་འཆི་བ་ཡིན།
འཆི་བ་ཞེས་བྱ་བ། ངེས་པར་ཟ་དགོས་པའི་ཁ་ཟས་ཐུན་གཅིག་
དང་འདྲ་བར།
ང་ཚོའི་གཡས་གཡོན་ནས་ཏུར་གྱིས་བསྐོར་ཞིང་།
ཁ་དོག་དང་གཟུགས་དབྱིབས་མང་བོས་འགྲོ་ལམ་བཀག་པས།
ང་ཚོ་ནམ་ཡང་འཆི་བའི་ཕ་རོལ་དུ་མཆོངས་མ་ཐུབ།
དམར་པོ། ལྗང་ཁུ། ཟླུམ་པོ། ཟུར་གསུམ།
ང་ཚོ་ད་དུང་འཆི་བའི་ཕ་རོལ་དུ་མཆོངས་པའི་རེ་བ་མེད།
ངས་དེ་རིང་། གློ་བུར་དུ།
ཆེས་མཐའ་མའི་ལག་བརྡ་དེ་མཐོང་བྱུང་།
མགྲོན་པོ། མགྲོན་པོ། མགྲོན་པོ། མགྲོན་པོ།
ཁོས་ཕེབས་ཤོག་ཟེར། མགྲོན་པོ་ང་འདུག་ཁོམ་མེད།
190 •



ཤི་གསོན་གྱི་ངེས་ཤེས།
བྱ་བྱེའུ་རྡོ་ཐོག་ནས་འཕུར་བ་བཞིན། ནག་ནོག་གི།
རྗེས་ཤུལ་དང་། ཤ་ཁྲག་གི་ཁུར་བོ་ཙམ་ཡང་མེད་པར།
དམར་རྗེན་རྗེན་དུ། ། ང་ཡང་བསྒྱུར་འགྲོ་རན།
འགྲོ་ཁར། ངས་ཕྱིར་མིག་ཅིག་ཀྱང་བལྟ་མི་སྲིད་དེ།
ང་ནི། མཐར་ཐུག་གི་ཕ་ཡུལ་སྙེག་པའི། རང་དབང་གི།
རྨོངས་མེད་སྡུག་མེད་ཀྱི། བཤུལ་རིང་གི་མགྲོན་པོ་ཡིན།
ང་ནི་མཆེ་བ་བྲལ་ཞིང་སྡེར་མོ་མེད་ལ་སྐྱེ་མཆེད་ཟུམ་པའི།
ཕྱོགས་དང་མཐའ་ལ་མ་ཤོར་བའི་རང་བྱུང་གི་རྒྱལ་མོ།
དམར་ལྷང་ལྷང་། རང་ཉིད་ཀྱི་དྭངས་མར་ཕུལ་བའི་གཅེས་ཕྲུག
གདོད་མའི་བྲང་གཞུང་བརྒལ་བའི་རི་རྟ་ཡིན།
2
སྦྲུའི་ཆོན་ཐག་གམ། སྙེ་མ་རྡོག་གཅིག་ལ་ཐོགས་ནས།
མིའི་རིགས། པ ཐེངས་མང་པོར། རང་ས་ནས།
ཅི་བྱ་གཏོལ་མེད་དུ་ཧད་དེ་ལུས། རང་སྣང་གིས།
རྐང་ལག་ཅི་ཙམ་གཡུགས་ཀྱང་།
རི་ཕྲན་མང་པོ་བསྐྱེལ་མ་ཐུབ་ལ།
ས་ཁ་ནས་མེ་ཏོག་དུ་མ་ཐོལ་གྱིས་བཞད།
191 •



མཐོ་སྒང་གི་རྣམ་ཤེས།
སྨིན་མ་ནག་པོ། རྨི་ལམ་ནང་བཞིན་གཡོ།
བར་གསེང་གང་རུང་ནས་བྱ་བྱེའུ་འཕུར་མ་ཐུབ་ལ།
སེམས་ཐག་ཆོད་ནས། སུ་ཡང་འཕུར་མ་ཐུབ་པར་ཧུར་རེ་ལུས།
གཤོག་སྒྲོ་ལྗིད་མོ། འདར་སིག་སིག
སྟོང་མཐའ་ནས་གློ་ཁྲག་གྲངས་མེད་སྐྱུགས་ཤིང་།
འཇིབ་ཐེངས་དུ་མའི་མཐའ་འབྲས་ལ།
སྟོང་སིལ་སིལ་གྱི་ཤུགས་རིང་ཤོར།
ཨ། རྙེད་བྱུང་། རྙེད་བྱུང་ལགས།
3
ཕ་མཐའ། ཕ་མཐའ། འོད་སྒོར་སྒོར་གྱི་ཐིག་ལེ།
དཀྱིལ་སྙིང་དེད་ནས། ཁམས་གསུམ་དུ་ལྷོད་ཀྱིས་རྒྱུ་བའི་དཔའ་
རྒོད་ཚོ།
དམར་ལྷང་ལྷང་། དམར་ལྷུང་གི་དྭངས་མ་བཞེས་ཤིང་།
ན་ཟུག ཁྲག་དང་མཆི་མ་ཧུབ་ཀྱིས་འདྲེན་པའི་ཞེ་སྡང་ཅན།
དཔའ་རྒོད་ཚོ་འུར་གྱིས་བཞུད་ལ། ཞིང་ཐམས་ཅད་གཙང་དྭངས་སེ།
ཁ་ཁོག་མེད་པར། འཁོར་བའི་གདོང་ནས་ཀྲོང་ངེར་ལངས།
འཁོར་བ། ལྕགས་ནག་གི་བཞིན་རས་ཅན།
• 192 •



ཤི་གསོན་གྱི་ངེས་ཤེས།
ཁ་སྤུ་གཟེང་གཟེང་གིས། ཐད་ལ་དམིགས་ནས་ལག་འདར་གྲངས་
མང་བརྒྱབ།
རྨས་ཟིན་པའི་རྐང་བའང་བརྐྱང་ཙམ་བརྐྱང་ཙམ་གནང་ཞིང་།
ཇི་ལྟར་བལྟས་ཀྱང་། སྙིང་རྗེ་རྗེའི་ཚུལ་དུ་འདུག་སྐད།
ཨ་ཙི། གཡོ་འོག་ཏུ་ཚུད་མི་རུང་། འཁོར་བ་སྨྱོས་ཟིན།
སེམས་ཅན་སུ་ཡིན་ཡང་ཐར་ས་མེད།
ཁུང་བུ། ཁུང་བུ། སུ་ཡིན་ཡང་།
གང་ལའང་གབ་ས་མེད། འགྲོ་འདོད་ན།
བཞུན་ཟིན་པའི་དཔའ་རྒོད་ཚོའི་སྡང་མིག་སེམས་ལ་ཟུངས།
193 •



མཐོ་སྒང་གི་རྣམ་ཤེས།
མཇུག་ཏུ་ཞུ་གསོལ།
ད་གཟོད་མ་ཡུམ་གངས་ལྗོངས་ཀྱི་རུམ་ཁ་ནས་འཚར་ལོངས་འབྱུང་
དགོས་པའི《མཐོ་སྒང་གི་རྣམ་ཤེས》ཞེས་དེབ་ཆུང་འདིའི་མངར་སྐྱུར་ཁ་གསུམ་
གྱི་བྲོ་བ་རིམ་གྱིས་མྱངས་ཏེ། མཚམས་འདིར་སླེབས་པའི་ཀློག་པ་པོ་རྣམ་པ་
ལགས། ཁྱེད་རྣམས་ལ་ཞུ་རྒྱུར། སྤྱིར་འུ་ཅག་མཐོ་སྒང་ན་སྐྱེས་པའི་གངས་
བུ་ཞིག་ཡིན་ཕྱིན་རང་རིགས་ལ་དུངས་ཞེན་ཆེ་བའི་རྣམ་ཤེས་ཤིག་མེད་མི་སྲིད་
མོད། ཡིན་ནའང་དགའ་སྡུག་ཆགས་ གསུམ་ གྱི་དབང་ གིས་ གྲུབ་ མཐའི་
ཕྱོགས་ཞེན་དང་ལྟ་བའི་འགལ་འདུ། འགྲན་རྩོད་དང་ཕྲག་དོག་གློག་དམར་
བཞིན་འཁྱུག་པའི་དུས་རབས་འདིར། བདེན་དོན་གྱི་སྐད་ཆ་དང་མི་རིགས་
ཤིག་གི་གཤིས་རྒྱུད་ཡུན་རིང་པོར་སྙིང་ལ་སྦས་ཤིང་མྱོང་སྣང་གི་ན་ཟུག་ཡོད་ཚད་
འཁུར་ནས་དེ་རིང་འདི་ན་སླེབ་ཡོང་བའི《མཐོ་སྒང་གི་རྣམ་ཤེས》ཀྱིས་རི་ཀླུང་
ཀུན་ ཐེངས་གཅིག་ཉུལ་འདོད། ཡིན་ཡང་ནམ་རྒྱུན་ཁོ་བོའི་ཁོར་ཡུག་ན་
བསྙད་བཏགས་དང་ཕྲག་དོག་བྱེད་མཁན་དག་ལ་འོ་བརྒྱལ་བཟོས་སོང་། ངོ་
མ་བཤད་ན་དེ་དག་གི་རིགས་ལ་གཏན་ནས་ཁ་ཡ་བྱེད་མི་འདོད། ཁོས་རང་
ཉིད་ཀྱི་དུངས་སེམས་གླུ་རུ་ལེན་བཞིན་མདུན་སྐྱོད་ཀྱི་གོམ་སྒྲས་མཐོ་སྒང་ནས་
194 •



མཇུག་ཏུ་ཞུ་གསོལ།
འཆག་ཅིང་། ལྷོད་མེད་ཀྱི་དམ་བཅའ་མཐོ་སྒང་ན་བཞག་མྱོང་ཞེས་འུད་སྒྲོག་
ཆེན་པོའང་རྒྱག་ག་ལ་ཕོད། གང་ལྟར། རང་གི་རིགས་རྒྱུད་ལ་གཅེས་སྤྲས་
ཡོད་པའི་དབང་གིས་རང་ཉིད་ཀྱི་མི་ཚེ་ཧྲིལ་བོར་ཡོད་ཚད་ནས་བསམ་བློའི་
དཔལ་ཡོན་ལ་འཚོལ་སྙེག་བགྱིས་ཏེ་རང་གཤིས་འོད་དུ་འཚེར་ན་འདོད་ཅེས་
བཤད་ཆོག མདོར་ན་ཁོ་ནི་མི་ཁ་དང་གླེང་མོ་དག་དག་གི་ཞིང་ཁམས་འགྲིམ་
དགོས་པའི་ཉམ་ཆུང་གི་འདུ་ཤེས་ཤིག ཁོའི་ཚེ་སྲོག་དང་སྙན་ངག་གི་མི་ཚེ་
འདི་ལྟར་བསྐྱོད་ནས་འདི་ལྟར་ཟད་དགོས།
མཇུག་མཐར་ངེས་པར་དུ་ཞུ་དགོས་པ་ཞིག་ནི། 《མཐོ་སྒང་གི་རྣམ་
ཤེས》ཞེས་པའི་དེབ་ཆུང་འདི་པར་སྐྲུན་གྱི་ཕྱོགས་ལ་ཐུགས་ཁུར་དང་རྒྱབ་སྐྱོར་
ཚད་མེད་གནང་བའི་བློས་ཐུབ་ཀྱི་གྲོགས་པོ་རྣམས་ལ་བཀའ་དྲིན་བརྗོད་འོས།
ཁྱད་པར་དུ་དེབ་འདི་པར་སྐྲུན་གྱི་ཐད་ནས་ཐོག་མཐའ་བར་གསུམ་དུ་དཀའ་
སྡུག་མང་པོ་ཞིག་མྱོང་བའི་བདག་གི་དགེ་རྒན་ཆེན་མོ་ལུང་རྟོགས་རྒྱ་མཚོ་ཚང་
དང་གྲོགས་ཀྱི་ཐུ་བོ་གངས་ཞུན་གཉིས་ཀྱིས་ཐུགས་ཁུར་རྒྱ་ཆེར་གནང་བ་ལ་
བཀའ་དྲིན་ལས་ཀྱང་བཀའ་དྲིན་ཆེ་ཞེས་པ་དང་ཆབས་ཅིག་ས་གཙང་གངས་
ལྗོངས་ཀྱི་སྨྱུག་འཛིན་པ་རྣམས་ཀྱི་རྩོམ་རིག་གི་མཚོ་མོ་དབྱར་ལྟར་རྒྱས་པར་སྨོན་
འདུན་ཞུ།
195 •



རྩོམ་སྒྲིག་འགན་ཁུར་པ།
དབངོ་ལྡན་ཚེ་རིང་།
མདུན་ཤོག་ཇུས་འགོད་པ། སྐལ་བཟང་ཚེ་རིང་།
མདུན་ཤོག་གཟིགས་བྱང་པ། ཚེ་དབང་བསྟན་འཛིན།
མཐོ་སྒང་གི་རྣམ་ཤེས།
རྫ •ཚེ་དབང་བསྟན་འཛིན་གྱིས་བརྩམས།
ཞང་ཀང་གྱི་ལིང་དཔེ་སྐྲུན་ཚད་ཡོད་ཀུང་ཟི།
850mm X1168mm 1/32
6
པར་སྐྲུན།
དེབ་ཚད།
དཔར་ཤོག
ཡིག་གྲངས།
པར་ཐེངས།
དཔར་ཐེངས།
དཔེར་གྲངས།
ཁྲི13
2004ལོའི་ཟླ4བར་པར་གཞི་དང་པོ་བསྒྲིགས།
2004ལོའི་ཟླ4བར་དཔར་ཐེངས་དང་པོ་དཔར།
1000
དཔེ་རྟགས། ISBN962 = 450 -696-5/D. 45537
རིན་གོང་། སྒོར12.00
པར་གཞི་འདི་གར་དབང་བས་པར་བཤུས་བརྒྱབ་ན་ཁྲིམས་ཆད་ཕོག



责任编辑:项旦才让
封面设计:格桑才让
封面題字:才项旦增
高原之魂
才项旦增著
出版:
香港天马图书有限公司
开本:
850mm x1168mm 1/32
印张:
6
字数:
130千字
版次:
2004年4月第1版
印次:
2004年4月第1次印刷
印数:
1000
书号:
定价:
ISBN 52 - 450 - 68-5/D-45537.
12.00 元
版权所有·翻印必究
